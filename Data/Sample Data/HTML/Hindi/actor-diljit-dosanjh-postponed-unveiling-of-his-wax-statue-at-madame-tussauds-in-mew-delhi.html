<!DOCTYPE html><html><body><h1>जवानों के समर्थन में दिलजीत दोसांझ ने टाला मैडम तुसाद में अपना कार्यक्रम</h1><p><b>Authors : </b>No Author Specified</p><p><b>Published on : </b>27&#47;02&#47;2019, 19&#58;57&#58;16</p><p><b>Bollywood News: गुरुवार को दिल्ली के मैडम तुसाद म्यूजियम में दिलजीत दोसांझ के वैक्स स्टैचू का अनावरण होना था लेकिन देश में तनावपूर्ण माहौल को देखते हुए अपने सैनिकों के समर्थन में दिलजीत ने अपना कार्यक्रम टाल दिया।</b></p><img src="https://navbharattimes.indiatimes.com/thumb/msid-68188403,width-650,resizemode-4/weather.jpg" width="500" height="600"><p>Our soldiers are fighting hard to protect the Nation. We stand by our Soldiers . Amidst the tensions rising across… https://t.co/Y12HHqVXYT — DILJIT DOSANJH (@diljitdosanjh) 1551268429000
WAHEGURU It’s Always the Soldiers & innocent Civilians who Suffer & Die Awwal Allah Noor Upaya, Kudrat Ke S… https://t.co/PgynEqcnwz — DILJIT DOSANJH (@diljitdosanjh) 1551270322000
कई दिनों से भारत और पाकिस्तान के रिश्तों में तनाव है। 14 फरवरी को पुलवामा में सीआरपीएफ के जवानों पर हुए आतंकी हमले के बाद से ही दोनों देशों के बीच युद्ध सी स्थिति बन गई है। मंगलवार को पाकिस्तान के बालाकोट में भारतीय वायुसेना द्वारा की गई कार्रवाई के बाद से ही दोनों देशों में तनाव बढ़ गया है। ऐसे में पूरा देश भारतीय जवानों के साथ खड़ा है। बॉलिवुड के कई सितारे भी सेना के साथ खड़े नजर आ रहे हैं। सेना के समर्थन नें ऐक्टर दिलजीत दोसांझ ने अपना एक बेहद खास कार्यक्रम रद्द कर दिया है।गुरुवार को दिल्ली के मैडम तुसाद म्यूजियम में दिलजीत दोसांझ के वैक्स स्टैचू का अनावरण होना था। सीमा पर तनावपूर्ण माहौल के कारण दिलजीत ने यह कार्यक्रम स्थगित कर दिया है। दिलजीत ने ट्वीट करके बताया, 'देश की रक्षा के लिए हमारे जवान कड़ी लड़ाई लड़ रहे हैं। देश में तनाव को देखते हुए वैक्स स्टैचू के अनावरण को री-शीड्यूल कर दिया गया है।'अपने एक अन्य ट्वीट में दिलजीत ने लिखा कि हमेशा सैनिक और मासूम लोग ही पीड़ित होते हैं।बता दें कि दिलजीत दोसांझ अपनी अगली फिल्म गुड न्यूज में पर्दे पर नजर आएंगे। फिल्म में उनके ऑपोजिट कियारा आडवाणी भी नजर आएंगी। इसके अलावा फिल्म में करीना कपूर और अक्षय कुमार भी दिखाई देंगे।</p><a href='../../../Output/output.html'> Back to Output page </a> </body></html>