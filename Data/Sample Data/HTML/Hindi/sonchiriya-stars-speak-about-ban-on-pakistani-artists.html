<!DOCTYPE html><html><body><h1>पाकिस्तानी आर्टिस्ट्स के बैन पर बोले 'सोनचिरैया' के स्टार्स</h1><p><b>Authors : </b>No Author Specified</p><p><b>Published on : </b>26&#47;02&#47;2019, 19&#58;25&#58;49</p><p><b>Bollywood News: पुलवामा में आतंकी हमले के बाद से बॉलिवुड में पाकिस्तानी आर्टिस्ट्स को बैन करने की मांग एक बार फिर से उठने लगी है। इस बारे में 'सोनचिरैया' के कलाकारों ने जूम टीवी डॉट कॉम से खास बातचीत की।</b></p><img src="https://navbharattimes.indiatimes.com/thumb/msid-68171780,width-650,resizemode-4/weather.jpg" width="500" height="600"><p>में 14 फरवरी को हुए फिदायीन हमले में सीआरपीएफ के 40 जवान शहीद हो गए थे। इस आतंकी हमले ने पूरे देश को हिलाकर रख दिया था। देश के कोने-कोने से पाकिस्तान के विरोध की आवाजें आ रही थीं। एंटरटेनमेंट इंडस्ट्री से भी पाकिस्तानी कलाकारों को बैन करने की बात लगातार हो रही है। अब 'सोनचिरैया' के स्टार्स ने जूम टीवी डॉट कॉम से इस बारे में अपनी बात कही।पुलवामा हमले के बाद एक बार फिर से पाकिस्तानी आर्टिस्ट्स को बैन करने की मांगे उठने लगी हैं। बॉलिवुड के कुछ स्टार्स भी इस बात का समर्थन कर चुके हैं। 'सोनचिरैया' के ऐक्टर्स रणवीर शौरी, भूमि पेडनेकर और डायरेक्टर अभिषेक चौबे ने इस बारे में जूमटीवी डॉट कॉम से बातचीत की। रणवीर शौरी ने कहा, 'मुझे नहीं लगता है कि आर्टिस्ट को बैन करना इस मामले में कुछ बुरा या अच्छा कर सकता है। यह ठीक वैसा ही है जैसे आपके घर में पानी लीक हो रहा हो और आप उसे ठीक करने के लिए बल्ब बंद करें। दोनों बिल्कुल अलग चीजें हैं।'रणवीर ने आगे कहा, 'पाकिस्तान लगातार इस बात से मना करता रहा है जबकि सिर्फ भारत ही नहीं बल्कि दुनिया के कई देश कह चुके हैं कि पाकिस्तान आतंकवाद का गढ़ है।' भूमि पेडनेकर ने इस बारे में अपनी बात कही, 'शहीद जवानों और उनके परिवार के लिए मेरा दिल बाहर आ जाता है। मैंने कुछ विडियो देखे हैं और वे भयानक हैं। मुझे बहुत तकलीफ होती है और हम सब उनके साथ हैं। यह बेहद दुखद है।'वहीं अभिषेक ने कहा कि वह समझते हैं कि ये फैसले लेने की जरूरत थी लेकिन असली कदम कुछ और हैं जिन्हें उठाने की जरूरत है। अभिषेक की फिल्म 'सोनचिरैया' 1 मार्च को रिलीज हो रही है। भूमि और रणवीर शौरी पहली बार साथ काम कर रहे हैं। इस फिल्म में सुशांत सिंह राजपूत मेल लीड में नजर आएंगे।</p><a href='../../../Output/output.html'> Back to Output page </a> </body></html>