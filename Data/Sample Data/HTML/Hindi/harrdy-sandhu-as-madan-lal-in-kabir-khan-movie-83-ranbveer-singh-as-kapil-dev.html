<!DOCTYPE html><html><body><h1>'83' में मदन लाल का किरदार निभाएंगे गायक हार्डी संधू</h1><p><b>Authors : </b>No Author Specified</p><p><b>Published on : </b>06&#47;03&#47;2019, 14&#58;03&#58;21</p><p><b>Bollywood News: निर्देशक कबीर खान के निर्देशन में बनने के लिए तैयार रणवीर सिंह स्टारर फिल्म 83 में अब हार्डी संधू की एंट्री हो गयी है, हार्डी फिल्म में मदन लाल की भूमिका निभाएंगे।</b></p><img src="https://navbharattimes.indiatimes.com/thumb/msid-68284614,width-650,resizemode-4/weather.jpg" width="500" height="600"><p>पुलवामा: रिपोर्टर ने पूछा कुछ ऐसा कि भड़क गए जॉन
X
, जो पूर्व अंडर-19 क्रिकेटर रह चुके है, वह अब कबीर खान की फिल्म '83 में ऑलराउंडर मदन लाल का किरदार निभाएंगे। एक क्रिकेटर के रूप में अपना करियर शुरू करने वाले हार्डी दाएं हाथ के तेज गेंदबाज के रूप में दशकों से पंजाब की ओर से खेलने के बाद प्रथम श्रेणी क्रिकेट में सिर्फ तीन मैच खेले और 12 विकेट लिए।सभी माध्यम से प्रशिक्षण पूर्ण होने के बावजूद उन्होंने बिना वार्मिंग के प्रवेश किया और एक मैच के दौरान वह घायल हो गए थे। बाद में उन्होंने क्रिकेट से दूरी बनाई और गायन के क्षेत्र में खूब नाम कमाया। इस फिल्म के साथ गायक-संगीतकार हार्डी संधू बॉलीवुड में अपना डेब्यू कर रहे है। इन दिनों वह अभिनय की बारीकियां सीख रहे हैं और टीम के साथ मिलकर किरदार की तैयारी कर रहे हैं।1983 के विश्व कप फाइनल के दौरान सर विवियन रिचर्ड्स का अहम विकेट लेने वाले पूर्व क्रिकेटर मदन लाल, विश्व कप फाइनल में मोहिंदर अमरनाथ के साथ सबसे अधिक विकेट लेने वाले गेंदबाज भी थे, दोनों के तीन-तीन विकेट अपने नाम किया था।निर्माता कबीर खान की फिल्म में पूर्व क्रिकेटर की भूमिका निभाने को उत्साहित हार्डी संधू कहते हैं, 'एम्मी विर्क, जो फिल्म में बलविंदर सिंह संधू की भूमिका निभा रहे हैं, साथ ही टीम से एक अन्य कोच ने इस किरदार के लिए मेरे नाम का सुझाव दिया। मैंने अंडर-19 टीम और रणजी ट्रॉफी में क्रिकेट खेला है। कबीर सर ने अंतिम निर्णय लेने से पहले, मुझे भूमिका के लिए तैयार होने के लिए सात दिन का वक्त दिया था।'अपने किरदार को बारीकी से समझने के लिए हार्डी संधू बड़े पर्दे पर मदन लाल के तमाम विडियो देख रहे हैं। उनके तौर-तरीकों को सीखने की कोशिश कर रहे हैं। दिलचस्प बात यह है कि बेंगलुरु के राष्ट्रीय शिविर में अपने समय के दौरान, हार्डी संधू को सर मदन लाल ने खुद प्रशिक्षित किया था।फिल्म में रणवीर सिंह भारतीय क्रिकेट टीम के पूर्व कप्तान कपिल देव की भूमिका में नजर आएंगे। यह फिल्म हिंदी, तमिल और तेलुगु में बनने वाली पहली त्रिभाषी फिल्म होगी। निर्माताओं ने 83 में विश्व कप की पूर्व टीम के साथ फिल्म की घोषणा करने के लिए एक कार्यक्रम की मेजबानी की थी। फिल्म को वास्तविक स्थानों पर फिल्माया जाएगा।फिल्म में बलविंदर सिंह संधू के रूप में अम्मी विर्क, सैयद किरमानी के रूप में साहिल खट्टर, कृष्णमाचार्य श्रीकांत के रूप में जीवा, प्रबंधक पीआर मान सिंह के रूप में पंकज त्रिपाठी सहित ताहिर भसीन और साकिब सलीम भी नजर आएंगे।</p><a href='../../../Output/output.html'> Back to Output page </a> </body></html>