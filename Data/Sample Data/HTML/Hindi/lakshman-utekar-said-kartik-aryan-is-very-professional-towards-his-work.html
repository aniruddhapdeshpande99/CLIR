<!DOCTYPE html><html><body><h1>तो इसलिए कार्तिक आर्यन ने होमटाउन में शूटिंग के दौरान भी नहीं बुलाया अपनी फैमिली को !</h1><p><b>Authors : </b>No Author Specified</p><p><b>Published on : </b>01&#47;03&#47;2019, 13&#58;12&#58;37</p><p><b>Bollywood News: कार्तिक आर्यन अक्‍सर ही अपनी मां के साथ अपनी फिल्‍मों की सक्‍सेस को शेयर करते हुए दिखाई देते हैं। कभी फोटोज में तो कभी विडियोज में। बावजूद इसके जब वह अपने ही शहर में 'लुका छिपी' की शूटिंग कर रहे थे, तो उन्‍होंने अपनी फैमिली को सेट पर इन्‍वाइट ही नहीं किया। आइए जानते हैं...</b></p><img src="https://navbharattimes.indiatimes.com/thumb/msid-68215472,width-650,resizemode-4/weather.jpg" width="500" height="600"><p>में काफी कम समय में अपनी पहचान बना चुके ऐक्‍टर कार्तिक आर्यन की गिनती बेहतरीन ऐक्‍टर्स में होती है। इसके अलावा अक्‍सर ही वह अपनी खुशियों को अपनी मां के साथ शेयर करते हुए भी दिखाई देते हैं। कभी अपनी फिल्‍म की सफलता को वह मां के साथ पार्टी करके सेलिब्रेट करते हैं। तो कभी मां की गोद में मस्‍ती करते हुए तस्‍वीरें शेयर करते हैं। सभी जानते हैं कि वह अपनी मां के बेहद करीब हैं। बावजूद इसके जब वह होमटाउन ग्‍वालियर में फिल्‍म 'लुका छिपी' की शूटिंग कर रहे थे, तो उन्‍होंने अपनी फैमिली को सेट पर इन्‍वाइट ही नहीं किया।मीडिया रिपोर्ट्स के मुताबिक हाल ही में एक इंटरव्‍यू के दौरान फिल्‍म 'लुका छिपी' के निर्देशक लक्ष्‍मण उतेकर ने कार्तिक से जुड़ी कुछ बातें शेयर कीं। उन्‍होंने बताया कि कार्तिक जब ग्‍वालियर शूटिंग के लिए पहुंचे, तो वहां उनका जबरदस्‍त स्‍वागत हुआ। हर जगह सन ऑफ ग्‍वालियर के स्‍लोगन थे। लोग कार्तिक की झलक पाने के लिए बेताब थे। जबरदस्‍त फैन फॉलोइंग है। उन्‍होंने कहा क‍ि कार्तिक तो ग्‍वालियर में किसी सुपरस्‍टार से कम नहीं है।लक्ष्‍मण उतेकर ने बताया कि जब वह ग्‍वालियर फोर्ट में शूटिंग के लिए पहुंचे तो उनके लिए शूट करना मुश्किल हो गया था। हजारों की तादात में वहां भीड़ इकट्ठा थी जो बस एक बार कार्तिक को देखना चाहती थी। बता दें कि लोगों की दीवानगी का आलम यह था कि उन्‍हें कंट्रोल करने के लिए एक्‍सट्रा बाउंसर्स बुलाने पड़े। लक्ष्‍मण ने कहा कि जब वह कार्तिक को कास्‍ट कर रहे थे तो उन्‍हें लग रहा था कि कार्तिक उभरता हुआ सितारा है। लेकिन जब वह ग्‍वालियर पहुंचे तो उन्‍हें लगा कि यह तो पहले से ही सितारा है।लक्ष्‍मण उतेकर ने कहा कि कार्तिक काफी प्रफेशनल है। वह जितने भी ग्‍वालियर रहा। हमारे ही साथ रहता था जबकि हम किसी ऐक्‍टर को सेट पर ही या हमारे ही साथ रहने को नहीं कह सकते। बावजूद इसके वह केवल जिस दिन श‍ूटिंग नहीं होती थी, बस उसी दिन अपने घर या दोस्‍तों से मिलने जाते थे। इसके अलावा वह सेट पर ही रहते थे। लक्ष्‍मण ने कहा कार्तिक इतने प्रफेशनल हैं कि कोई उनका जानने वाला अगर सेट पर आ जाता था और उनके काम में डिस्‍टर्ब होता था वह सॉरी फील करने लगते थे। यही वजह थी कि उन्‍होंने कभी भी अपनी फैमिली और दोस्‍तों को सेट पर इन्‍वाइट नहीं किया। वह खाली वक्‍त में उनसे खुद ही मिलने जाते थे।</p><a href='../../../Output/output.html'> Back to Output page </a> </body></html>