<!DOCTYPE html><html><body><h1>मैं कभी भी युद्ध के फेवर में नहीं, पाक को न चिढाएं: सोनू निगम</h1><p><b>Authors : </b>No Author Specified</p><p><b>Published on : </b>01&#47;03&#47;2019, 12&#58;32&#58;46</p><p><b>Bollywood News: सिंगर सोनू निगम ने देश के लोगों से अपील करते हुए कहा कि इस समय देश के जो हालात हैं, ऐसी स्थिति में सोशल मीडिया पर जो भी लिखें, समझदारी और जिम्मेदारी से लिखें, सोशल मीडिया का सहारा लेकर पाकिस्तानियों को न चिढ़ाएं।</b></p><img src="https://navbharattimes.indiatimes.com/thumb/msid-68214870,width-650,resizemode-4/weather.jpg" width="500" height="600"><p>X
पाक से जुड़े कथन पर सोनू निगम की सफाई, कहा- बयान को कुछ लोगों ने जनता के सामने त...
X
ने पुलवामा टेरर अटैक , एयर स्ट्राइक और विंग कमांडर अभिनन्दन वर्तमान की वापसी की खबर पर बात करते हुए कहा कि उन्हेंभाले कोई कुछ कहे, लेकिन वह बार-बार यही कहेंगे कि वह किसी भी हालत में युद्ध का फेवर नहीं करते हैं। सोनू ने देश की जनता से अपील करते हुए कहा कि एक अच्छे देशवासी की तरह समझदारी से व्यवहार करें और सोशल मीडिया पर पाकिस्तानियों को न चिढाएं, न ही किसी की मौत पर पटाखे बजाएं।सोनू कहते हैं, 'देश में बहुत ही क्रिटिकल समय चल रहा है। मैं कभी भी युद्ध के फेवर में नहीं रहा हूं और आगे भी नहीं रहूंगा, भले इस बात के लिए मुझे कोई भी कुछ भी करे, लेकिन अब अगर युद्ध की बात हो रही है तो देश के साथ हूं। जो भी देश करेगा उसके साथ तो हमेशा रहना है। इस समय मैं लोगों से अपील करता हूं कि हर मामले में लोग पटाखे न बजाया करें। सोशल मीडिया में पाकिस्तानियों को न चिढाएं, अगर आप उनको चिढ़ाएंगे तो वह चिढ़कर फिर कुछ कहेंगे, इसका कोई अंत नहीं होगा।'सोनू आगे कहते हैं, 'हम एक बम क्या डालते हैं, सोशल मीडिया में लोग कहते हैं हम जीत गए। तमीजदार बनिए। एक अच्छे देश के लोग तमीज से पेश आते हैं। हम लोग कई बार बच्चों की तरह व्यवहार करने लगते हैं। कोई भी बात कहने से पहले एक जिम्मेदारी को महसूस करिए। टीवी पर जो बहस चल रही होती है, वह भी कई बार बचकानी होती है। क्या बात कर रहे होते हैं हम, समझ ही नहीं आता है। हमें और भी समझदार होने की जरूरत है। कोई बदला भी लेना है तो समझदारी से लेना है। किसी की मौत का जश्न कैसे मना सकते हैं, फिर मौत चाहे यहां की हो या वहां (पाकिस्तान) के लोगों की। वह (आतंकवादी) गुमराह कर दिए गए लोग हैं, इसलिए किसी के मरने पर पटाखे कैसे बजा सकते हैं आप? मुझे लगता है हमें समझदार होने की जरूरत है।'कमांडर अभिनन्दन वर्तमान की रिहा होने की खबर पर सोनू ने कहा, 'यह बहुत अच्छी बात है। ऐसे मामलों में दोनों देशों को इसी तरह से पेश आना चाहिए और इन मामलों में समझदारी से निर्णय लेना चाहिए।'</p><a href='../../../Output/output.html'> Back to Output page </a> </body></html>