<!DOCTYPE html><html><body><h1>...तो 'स्क्वॉड' में स्नाइपर के रोल में दिखेंगी यह ऐक्ट्रेस?</h1><p><b>Authors : </b>No Author Specified</p><p><b>Published on : </b>27&#47;02&#47;2019, 08&#58;47&#58;47</p><p><b>Bollywood News: बॉलिवुड ऐक्टर डैनी डेंजोंगपा के बेटे रिनजिंग डेंजोंगपा की डेब्यू फिल्म 'स्क्वॉड' काफी चर्चा में है। इस फिल्म एक ऐक्शन थ्रिलर होगी जिसमें रिनजिंग एक फाइटर के रोल में दिखाई देंगे। इस फिल्म की अन्य स्टारकास्ट अब धीरे-धीरे सामने आ रही है।</b></p><img src="https://navbharattimes.indiatimes.com/thumb/msid-68184128,width-650,resizemode-4/weather.jpg" width="500" height="600"><p>आपको याद है वह बच्ची, जिसने 'कभी खुशी कभी गम' में रितिक रोशन के बचपन का किरदार निभाने वाले बच्चे को 'चंदू के चाचा ने, चंदू की चाची को चांदी की चम्मच से चटनी चटाई' कह कहकर नाक में दम कर रखी थी? जी हां हम बात कर रहे मालविका राज की, जो अब काफी बड़ी हो गई हैं।
(pic courtesy: youtube grab)
सुपरहिट फिल्म 'कभी खुशी कभी गम' में बतौर चाइल्ड आर्टिस्ट नजर आईं ऐक्ट्रेस मालविका बहुत जल्द तेलुगु फिल्म निर्देशक जयंत सी. परांजी की तेलगु फिल्म 'जयदेव' से बड़े पर्दे पर वापसी कर रही हैं।
देखिए, अब ऐसी दिखने लगी हैं मालविका मालविका ने बताया, 'मुझे मेरे पिता जगदीश राज ने 'कभी खुशी कभी गम के बाद फिल्मों में काम करने नहीं दिया।'
पापा के बारे में बताते हुए उन्होंने कहा, 'वह हमेशा पहले पढ़ाई पूरी करने की बात कहते थे। अब जब पढ़ाई खत्म हो गई है तो मैं वापस अपने काम में लौट आई हूं।'
'कभी खुशी कभी गम' में बतौर चाइल्ड ऐक्ट्रेस मालविका बॉलिवुड के सुपरस्टार अमिताभ बच्चन के साथ काम कर चुकी हैं।
मालविका ने कहा, 'इन 16 सालों में मैंने अपनी पढ़ाई के साथ-साथ कथक और वेस्टर्न डांस सहित ऐक्टिंग भी सीख ली है।'
अनुपम खेर के ऐक्टिंग स्कूल से मालविका ने ऐक्टिंग का कोर्स पूरा किया है।
रवीना टंडन के साथ इस तस्वीर में यह बच्ची कोई और नहीं, बल्कि मालविका ही हैं। 'ज़माने से क्या डरना' के सेट पर रवीना की गोद में मालविका।
यह तस्वीर भी 'ज़माने से क्या डरना' के सेट की है, जहां संजय दत्त की गोद में हैं मालविका।
'कभी खुशी कभी गम' में रितिक और शाहरुख के साथ काम कर चुकीं मालविका रणबीर कपूर की सबसे बड़ी फैन हैं। उन्होंने कहा, 'मौका मिला तो उनके साथ जोड़ी जमाना चाहूंगी।'
मालविका ने कहा, 'मुझे करण जौहर, इम्तियाज अली और राजकुमार हिरानी के साथ काम करना है।'
मालविका शॉपिंग और खाने की खूब शौकीन हैं। उन्होंने कहा, 'मैं बहुत जल्द बॉलिवुड फिल्मों में काम करूंगी। बॉलिवुड में कई निर्देशकों से बातचीत चल रही है।'
बातचीत में मालविका ने बताया, 'तेलुगु फिल्म 'जयदेव' की शूटिंग के शुरुआती दिनों में मैं बहुत तनाव में थी क्योंकि मैं तेलुगु नहीं जानती थी, लेकिन फिल्म की टीम के सहयोग से अब मैं थोड़ी बहुत तेलुगु समझ लेती हूं।'
तेलुगु फिल्म से जुड़ने के बारे में वह बताती हैं, 'निर्देशक जयंत दो साल पहले मुझे लेकर एक कन्नड़ फिल्म बनाना चाहते थे, लेकिन बात नहीं बनीं। उसके बाद जब 'जयदेव' फिल्म पर काम कर रहे थे और इस फिल्म के फीमेल लीड के लिए मुझे चुन लिया।
20 साल पहले टीवी पर 'जस्ट मोहब्बत' में दिखा था गौतम का किरदार, जो आदित्य कपाड़िया ने निभाया था। आदित्य अब 29 साल के हो चुके हैं।
जिनका बचपन 90 के दशक में बीता है, वे इन बच्चों को शायद ही कभी भूल पाएं। आगे क्लिक करके देखिए उस दौर के 8 और चाइल्ड आर्टिस्ट, जो क्यूट अवतार से हॉट अवतार में आ चुके हैं...
16 साल पहले टीवी पर शुरू हुए सीरियल 'सोन परी' की 2 चोटियों वाली फ्रूटी का नया अवतार देखकर तो आपको यकीन ही नहीं होगा। यह तन्वी हेगड़े हैं। वह अब 24 साल की हैं।
16 साल पहले 'शाका लाका बूम बूम' का संजू बहुत हैंसम दिखता है अब। यह रोल किंशुक वैद्य ने किया था, जो अब 26 साल के हो चुके हैं।
17 साल पहले आई फिल्म 'हम साथ-साथ हैं' की प्यारी सी बच्ची जोया अफरोज को 'एक्सपोज' फिल्म में देखा होगा। वह अब 22 साल की हैं।
15 साल पहले 'कभी खुशी कभी गम' में शाहरुख के बेटे कृष का रोल करने वाले जिब्रान खान अब 22 साल के हैं और माशाअल्लाह, गजब लुक्स पाए हैं उन्होंने।
'कभी खुशी कभी गम' में ही यंग पूजा का रोल मालविका राज ने निभाया था।
13 साल पहले 'कल हो न हो' में प्यारे से बच्चे शिव कपूर का रोल अथित नायक ने निभाया था।
'कल हो न हो' में ही एक क्यूट बच्ची भी थी। वह बच्ची, बोले तो झनक शुक्ला अब 20 साल की हो चुकी है।
8 साल पहले 'बालिका वधु' में जूनियर जगिया का किरदार निभाने वाले अविनाश मुखर्जी अब 19 साल के हैंसम बॉय में तब्दील हो चुके हैं।
मासूम फिल्म में नजर आए किड स्टार उर्मिला मातोंडकर और जुगल हंसराज के बारे में तो हम सब जानते हैं लेकिन सबसे नटखट और प्यारी सी दिखने वाली मिनी कहां हैं? प्यारी स्माइल वाली मिनी अब काफी बड़ी हो चुकी है। जरा देखिए अब मिनी कैसी दिखती हैं और फिलहाल वह क्या कर रही हैं...
मिनी का किरदार निभाने वाली आराधना श्रीवास्तव अब 30 साल की हो चुकी हैं और पांच साल के बच्चे की मां हैं। वह अपनी बेटी यशेट्टा के लिए अपना हिट जिंगल लकड़ी की काठी गुनगुनाती हैं। मासूम, खुदा हाफिज और राम तेरे कितने नाम जैसी फिल्में देने के बाद वह कानपुर अपनी पढ़ाई पूरी करने वापस चली गई थीं। उन्होंने पुणे के सिंबायोसिस कॉलेज ऑफ आर्ट्स ऐंड कॉमर्स से ग्रैजुएशन किया और उसके बाद IT जॉब ढूंढने की कोशिश की हालांकि बाद में अपने म्यूजिक प्रेम को महसूस करने के बाद उन्होंने हिंदुस्तानी वोकल म्यूजिक मास्टर्स और पीएचडी की।
पारले G की बच्ची को तो आप कतई नहीं भूले होंगे! पारले G गर्ल अब बहुत बूढ़ी हो चुकी है। 90 के दशक में पारले जी गर्ल पर खूब कयास लगाए गए थे। नीरू देशपांडे, सुधा मूर्ति और गुंजन गंडानिया को पारले जी गर्ल होने को लेकर कयास लगाए जाते थे। सबसे ज्यादा नीरू देशपांडे पर मीडिया कवरेज हुई थी। एक रिपोर्ट में कहा गया था कि नीरू नागपुर से हैं और अब वह 65 साल की हो चुकी हैं। इस रिपोर्ट में बताया गया कि वह बिस्किट के कवर पर कैसे आई थी। वह केवल 4 साल की थी जब उनके पिता ने यह तस्वीर खींची थी जबकि उनके पिता कोई प्रफेशनल फटॉग्रफर नहीं थे। यह तस्वीर इतनी चर्चा में आई कि इसे पारले जी के कवर पर लिए जाने का फैसला किया गया। यह तस्वीर आज भी बिस्किट के कवर पर रहती है। हालांकि पारले प्रॉक्ट्स के ग्रुप प्रॉडक्ट मैनेजर मयंक शाह ने इन खबरों को अफवाह बताया था। उन्होंने कहा था कि यह केवल एक इलस्ट्रेशन है जिसे 60 के दशक में एक एवरेस्ट क्रिएटिव ने बनाया था।
याद है रानी मुखर्जी और सैफ अली खान की फिल्म 'ता रा रम पम' की प्रिया सिंह 'प्रिंसेस' यानी (ऐंजिलीना इदनानी), जिसने फिल्म में उनकी बेटी का किरदार निभाया था। खैर, अब वह बड़ी हो चुकी हैं और पहले जितनी ही खूबसूरत और क्यूट आज भी हैं। 500 बच्चों के ऑडिशन के बाद वह इस फिल्म के लिए चुनी गई थीं। हालांकि, इसके बाद वह किसी भी फिल्म में नज़र नहीं आईं, लेकिन हमें इंतज़ार रहेगा फिल्मों में इनकी वापसी का।
फिल्म 'गदर' में सनी देओल का क्यूट बच्चा (उत्कर्ष शर्मा उर्फ चरणजीत) याद है? जो फिल्म में 'उड़ जा काले कावां' गाना गाते दिख रहे थे, अब बड़े हो गए हैं। डायरेक्टर अनिल शर्मा के बेटे उत्कर्ष अब 26 साल के हो चुके हैं और बतौर लीड ऐक्टर बॉलिवुड में एंट्री मारने जा रहे हैं।
फिल्म 'फना' में आमिर खान का सुपर क्यूट बेटा रेहान (अली हजी), याद है? अब वह भी बड़े हो चुके हैं और दिखने में बेहद डैशिंग भी। अली इसके अलावा सैफ अली खान और रानी मुखर्जी की फिल्म 'ता रा रम पम' में भी उनके बेटे चैम्प का किरदार निभा चुके हैं। लारा दत्ता की फिल्म 'पार्टनर' में उनका बेटा रोहन भी बन चुके हैं अली।
'कोई मिल गया' में रितिक रोशन को पंजाबी दोस्त बिट्टू सरदार (अनुज पंडित शर्मा) याद है आपको, अब तो उन्होंने अपने डोले-शोले भी बना लिए हैं। अनुज 'टोटल स्यापा' और टीवी शो 'परवरिश' के सेकंड शो में नज़र आ चुके हैं।
'कभी खुशी कभी ग़म' में शाहरुख खान के छोटे भाई रितिक रोशन के बचपन का किरदार निभा चुके गोलू-मोलू कवीश मजुमदार को अब देखिए ज़रा। इस तस्वीर में वह रितिक के साथ नज़र आ रहे हैं। इन्होंने 'गोरी तेरे प्यार में' और 'मैं तेरा हीरो' में भी काम कर चुके हैं।
नीलम और गोविंदा की फिल्म हटया में उनका बेटा राजा याद है? जिसने एक मूक बधिर बच्चे और उसके सफर को पर्दे पर उकेरा था। यह जानना लगभग सबके लिए शॉकिंग था कि वह वास्तव में कोई लड़का नहीं बल्कि लड़की थी। जी हां, यह सच है। वह बच्ची अब एक खूबसूरत महिला बन चुकी हैं, जिनका नाम सुजीता है। वह साउथ इंडियन फिल्मों की चर्चित ऐक्ट्रेस हैं।
से बॉलिवुड ऐक्टर डैनी डेंजोंगपा के बेटे रिनजिंग डेंजोंगपा की डेब्यू फिल्म ' स्क्वॉड ' काफी चर्चा में है। इस फिल्म एक ऐक्शन थ्रिलर होगी जिसमें रिनजिंग एक फाइटर के रोल में दिखाई देंगे। रिनजिंग ने अपने इस रोल के लिए काफी ट्रेनिंग भी ली है। अब धीरे-धीरे फिल्म में काम करने वाले अन्य ऐक्टर्स के नाम सामने आने लगे हैं।बताया जा रहा है कि इस फिल्म में ऐक्ट्रेस मालविका राज रिनजिंग की इस फिल्म में एक स्नाइपर के रोल में दिखाई देंगी। अगर आपको याद हो तो मालविका ने फिल्म 'कभी खुशी कभी गम' में करीना कपूर के बचपन वाला पूजा का किरदार निभाया था।अपने किरदार के बारे में बात करते हुए मालविका ने कहा, 'मुझे हथियारों के बारे में काफी जानकारी है जो इस कहानी में काफी मददगार रहा। इस किरदार में बहुत सारा ऐक्शन है और थोड़ा सा रिनजिंग के साथ रोमांस।' मालविका ने बताया कि उन्हें रिनजिंग के साथ काम करने में कोई परेशानी नहीं हुई क्योंकि वे दोनों बचपन में एक ही स्कूल में पढ़ते थे और एक-दूसरे की बर्थडे पार्टी में भी जाते रहते थे।माना जा रहा है कि जल्द ही किरदार के लिए मालविका की फिजिकल और हथियारों की ट्रेनिंग शुरू हो जाएगी। 'स्क्वॉड' का डायरेक्शन ज्योति कपूर दास करेंगे और इसकी शूटिंग अप्रैल से मुंबई में शुरू होगी। इसके बाद फिल्म के एक बड़े भाग की शूटिंग बुडापेस्ट में भी होगी।</p><a href='../../../Output/output.html'> Back to Output page </a> </body></html>