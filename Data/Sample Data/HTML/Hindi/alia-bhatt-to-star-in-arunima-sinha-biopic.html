<!DOCTYPE html><html><body><h1>अरुणिमा सिन्हा की बायॉपिक में काम करेंगी आलिया भट्ट?</h1><p><b>Authors : </b>No Author Specified</p><p><b>Published on : </b>04&#47;03&#47;2019, 08&#58;39&#58;02</p><p><b>Bollywood News: आजकल बॉलिवुड में बायॉपिक का दौर चल रहा है। अब बॉलिवुड की सबसे टैलंटेड ऐक्ट्रेस में से एक आलिया भट्ट भी एक बायॉपिक करने जा रही हैं। यह फिल्म अरुणिमा सिन्हा पर बन रही है और बताया जा रहा है कि आलिया ने इस फिल्म के लिए अपनी सहमति दे दी है।</b></p><img src="https://navbharattimes.indiatimes.com/thumb/msid-68249152,width-650,resizemode-4/weather.jpg" width="500" height="600"><p>X
X
से आलिया भट्ट लगातार अपनी फिल्मों में बेहतरीन परफॉर्मेंस दे रही हैं। इस समय आलिया के पास कई फिल्में हैं और लगता है कि इस लिस्ट में अब एक और नाम जुड़ने जा रहा है। हालिया रिपोर्ट्स की मानें तो आलिया भी अब एक बायॉपिक में काम करने जा रही हैं। यह बायॉपिक अरुणिमा सिन्हा पर बनेगी जो दुनिया में माउंट एवरेस्ट पर चढ़ने वाली पहली दिव्यांग महिला।बताया जा रहा है कि यह फिल्म 'बॉर्न अगेन ऑन द माउंटेन: ए स्टोरी ऑफ लूजिंग एवरीथिंग ऐंड फाइंडिंग बैक' नाम की किताब पर आधारित होगी। कहा जा रहा है कि आलिया ने इस फिल्म में काम करने के लिए अपनी सहमति दे दी है। इस फिल्म को करण जौहर और विवेक रंगाचारी प्रड्यूस करेंगे। फिल्म में अरुणिमा के किरदार को निभाने के लिए आलिया को वजन बढ़ाने के लिए भी कहा गया है।इस फिल्म के लिए आलिया को दिव्यांग व्यक्ति के साथ सख्त ट्रेनिंग करनी होगी। बताया जा रहा है कि इस फिल्म की शुरुआती शूटिंग लखनऊ में की जाएगी। बता दें कि अरुणिमा सिन्हा एक नैशनल वॉलीबाल प्लेयर थीं जो कुछ लुटेरों से लड़ते हुए चलती ट्रेन से गिर गई थीं। इस दुर्घटना में अरुणिमा ने अपना एक पैर खो दिया। हालांकि अरुणिमा ने अपनी हिम्मत नहीं खोई और एक साल के भीतर ही वह एवरेस्ट पर चढ़ने वाली पहली दिव्यांग महिला बन गईं।</p><a href='../../../Output/output.html'> Back to Output page </a> </body></html>