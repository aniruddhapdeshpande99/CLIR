<!DOCTYPE html><html><body><h1>अक्षय कुमार ने लगाई खुद को आग, ट्विंकल खन्ना बोलीं-घर आओ, जान ले लूंगी</h1><p><b>Authors : </b>No Author Specified</p><p><b>Published on : </b>06&#47;03&#47;2019, 21&#58;03&#58;59</p><p><b>Bollywood News: खिलाड़ी कुमार अक्षय खतरनाक स्टंट्स से भले न डरते हों लेकिन बीवी ट्विंकल खन्ना से उन्हें काफी डर लगता है। यह बात उनके और ट्विंकल के ट्विटर पर हुए मजेदार कॉन्वर्सेशन से सामने आई...</b></p><img src="https://navbharattimes.indiatimes.com/thumb/msid-68290849,width-650,resizemode-4/weather.jpg" width="500" height="600"><p>बॉलिवुड के खिलाड़ी अक्षय कुमार को हमने कई बार ऐक्शन सीन्स औऱ स्टंट करते देखा है, लेकिन हाल ही में उनको एक स्टंट करना काफी महंगा पड़ा। उनकी हरकत देख पत्नी ट्विंकल ने उन्हें जान से मारने तक की धमकी दे डाली। अक्षय इस खतरनाक स्टंट में भले न डरे हों लेकिन पत्नी की धमकी से जरूर डरे हुए हैं और यह बात उन्होंने खुद ट्वीट की।दरअसल मामला कुछ ऐसा था कि अपने एक शो के लॉन्च के दौरान अक्षय की कुछ तस्वीरें सामने आईं जिनमें अक्की के कपड़ों में जबरदस्त आग लगी हुई है। यह तस्वीरें खुद अक्षय ने अपने ट्विटर अकाउंट पर डालीं हैं।जब ट्विंकल की नजर इन तस्वीरों पर पड़ी तो उन्होंने ट्वीट करके अक्की की फटकार लगाई। ट्विंकल ने लिखा, मुझे ऐसे पता चला कि तुमने खुद को आग लगाने का फैसला लिया है! घर आओ, तुम इससे बच गए तो मैं तुम्हें जान से मार डालूंगी।अक्षय ने ट्विंकल के ट्वीट का जवाब दिया, अब इससे मुझे वाकई में डर लग रहा है। अक्षय और ट्विंकल के ट्वीट्स पर रीडर्स ने भी मजेदार कॉमेंट्स किए हैं। कुछ ने लिखा है कि हमें अपडेट का इंतजार है कि अक्षय का घर पर क्या हाल हुआ।</p><a href='../../../Output/output.html'> Back to Output page </a> </body></html>