<!DOCTYPE html><html><body><h1>कैंसर के लिए खुद को दोष देती थीं सोनाली, साइकियाट्रिस्ट की इस बात से बदल गई सोच</h1><p><b>Authors : </b>No Author Specified</p><p><b>Published on : </b>02&#47;03&#47;2019, 20&#58;37&#58;09</p><p><b>Bollywood News: 'सब लोग कहते थे कि तुम्हारी लाइफस्टाइल ऐसी नहीं थी, फिर तुम्हें ये क्यों हुआ? मुझे लगा कि मैंने कुछ गलत किया है और यह मेरी वजह से ही हुआ है।'</b></p><img src="https://navbharattimes.indiatimes.com/thumb/msid-68235063,width-650,resizemode-4/weather.jpg" width="500" height="600"><p>कैंसर का इलाज करा वापस आ रहीं सोनाली बेंद्रे
X
एक ऐसी बीमारी है जो किसी को भी मानसिक और भावनात्मक रूप से तोड़ देती है। कैंसर डायग्नॉज होना किसी को भी हिलाकर रख देता है। इसके बाद कैंसर पीड़ित जो हिम्मत दिखाता है उसकी मिसालें दी जाती हैं। उसके आसपास मौजूद हर कोई उससे प्रेरणा लेता है। ऐसी ही एक लड़ाई जीतकर लौटी हैं बॉलिवुड ऐक्ट्रेस सोनाली बेंद्रे। एक टीवी चैनल पर अपना अनुभव शेयर करते हुए सोनाली ने बताया कि एक समय था जब वह कैंसर के लिए खुद को जिम्मेदार मानती थीं।एक टीवी चैनल के कार्यक्रम में सोनाली बेंद्रे ने कैंसर से अपनी लड़ाई का अनुभव शेयर किया। उन्होंने बताया कि शुरुआत में उन्हें मानोचिकित्सक की सहायता लेनी पड़ी थी। उन्होंने बताया कि वह कैंसर के लिए खुद को जिम्मेदार मानती थीं। सोनाली ने कहा, 'सब लोग कहते थे कि तुम्हारी लाइफस्टाइल ऐसी नहीं थी, फिर तुम्हें ये क्यों हुआ? मुझे लगा कि मैंने कुछ गलत किया है और यह मेरी वजह से ही हुआ है।'इसके बाद वह मनोचिकित्सक के पास गईं और उन्हें बताया कि उन्हें समझ में नहीं आ रहा है कि उनके साथ क्या हो रहा है। सोनाली ने मनोचिकित्सक को बताया, 'मैं नेगेटिव इंसान नहीं हूं। मेरे विचार पॉजिटिव हैं। क्या मुझे कोई भ्रम है?'सोनाली बताती हैं कि इसके बाद मनोचिकित्सक ने जो कहा वह उन्हें हमेशा याद रहेगा। उन्होंने कहा, 'सोनाली, कैंसर जेनेटिक्स या वाइरस की वजह से होता है। अगर कैंसर विचारों से होता तो मैं सबसे अमीर आदमी होता क्योंकि मैं विचारों का मेरा पेशा है।' इसके बाद सोनाली को एहसास हुआ कि अगर किसी को कैंसर हुआ तो इसका मतलब यह नहीं है कि उसने कुछ गलत किया है।बता दें कि पिछले साल सोनाली बेंद्रे को हाई-ग्रेड कैंसर का पता चला था। इसके बाद जब उन्होंने यह खबर फैन्स के साथ शेयर की तो हर कोई हैरान रह गया। सोनाली ने न्यू यॉर्क जाकर इसका इलाज कराया और इलाज कराकर हाल ही में वह भारत लौट आई हैं।</p><a href='../../../Output/output.html'> Back to Output page </a> </body></html>