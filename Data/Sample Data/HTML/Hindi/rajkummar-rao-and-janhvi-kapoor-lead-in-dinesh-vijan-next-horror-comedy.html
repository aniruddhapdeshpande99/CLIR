<!DOCTYPE html><html><body><h1>'स्त्री' के बाद एक और हॉरर कॉमिडी, इस बार राजकुमार राव संग जाह्नवी कपूर?</h1><p><b>Authors : </b>No Author Specified</p><p><b>Published on : </b>04&#47;03&#47;2019, 08&#58;32&#58;33</p><p><b>Bollywood News: खबर है कि 'स्त्री' की सफलता को देख प्रड्यूसर दिनेश विजान ने एक और हॉरर कॉमिडी बनाने का फैसला लिया है, जिसमें राजकुमार राव ही लीड रोल में होंगे। उनके ऑपोजिट जाह्नवी को कास्ट किए जाने की खबर है।</b></p><img src="https://navbharattimes.indiatimes.com/thumb/msid-68249113,width-650,resizemode-4/weather.jpg" width="500" height="600"><p>कॉमिडी फिल्म 'स्त्री' को बॉक्स ऑफिस मिले शानदार रिस्पॉन्स को देखते हुए प्रड्यूसर दिनेश विजान ने ऐक्टर के साथ एक और फिल्म करने का फैसला लिया है। रिपोर्ट्स की मानें तो दिनेश और राजकुमार इस बार भी किसी हॉरर कॉमिडी पर ही काम करने जा रहे हैं। जहां इस फिल्म में राजकुमार राव लीड रोल में नजर आएंगे, वहीं मेकर्स उनके ऑपोजिट ऐक्ट्रेस की तलाश में हैं। ....और ऐसा लग रहा है कि मेकर्स की यह तलाश पूरी भी हो गई है।इस प्रॉजेक्ट से जुड़े एक सूत्र ने फिल्मफेयर को जानकारी दी है कि विजान की इस फिल्म के लिए राजकुमार के ऑपोज़िट 'धड़क' ऐक्ट्रेस जाह्नवी ( Janhvi Kapoor ) कपूर को लिया गया है। सूत्र की मानें तो, 'धड़क में जाह्नवी का परफॉर्मेंस काफी असरदार रहा है और इसलिए मेकर्स फिल्म में उन्हें लीड ऐक्ट्रेस के तौर पर लेना चाहते हैं। जाह्नवी और राजकुमार राव की जोड़ी पर्दे पर एक फ्रेश जोड़ी की तरह दिखेगी, जिसे दर्शक देखना पसंद करेंगे।'बता दें कि 'स्त्री' में राव श्रद्धा कपूर के ऑपोज़िट नजर आ चुके हैं। हालांकि, इसके साथ ही आपको यह भी बता दें कि श्रीदेवी की बेटी जाह्नवी कपूर राजकुमार राव की बहुत बड़ी फैन हैं और उनके बारे में वह हर तरह की जानकारी रखती हैं। इनफैक्ट 'धड़क' को देखकर राजकुमार राव भी उनसे काफी प्रभावित हुए थे और उनके साथ फिल्म बनाने की इच्छा भी जाहिर कर चुके हैं। अब ऐसा लग रहा है कि दोनों कलाकारों की यह इच्छा जल्द ही पूरी होने जा रही है।</p><a href='../../../Output/output.html'> Back to Output page </a> </body></html>