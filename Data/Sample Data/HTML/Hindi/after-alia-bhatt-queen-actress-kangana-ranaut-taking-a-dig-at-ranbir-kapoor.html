<!DOCTYPE html><html><body><h1>आलिया भट्ट के बाद अब उनके बॉयफ्रेंड रणबीर कपूर कंगना रनौत के निशाने पर</h1><p><b>Authors : </b>No Author Specified</p><p><b>Published on : </b>04&#47;03&#47;2019, 11&#58;12&#58;47</p><p><b>Bollywood News: एक बार फिर कंगना रनौत ने फिल्म इंडस्ट्री के सितारों की ओर बंदूक तान दिया है और इस बार रणबीर कपूर का नाम लेते हुए उन्होंने पॉलिटिक्स पर कॉमेंट न करने वालों को निशाने पर लिया है।</b></p><img src="https://navbharattimes.indiatimes.com/thumb/msid-68250660,width-650,resizemode-4/weather.jpg" width="500" height="600"><p>एक बार फिर कंगना रनौत Kangana Ranaut ) का गुस्सा फिल्म इंडस्ट्री के एक बड़े स्टार पर फूटा है और इस बार उनके निशाने पर आ गए हैं रणबीर कपूर। ....और रणबीर कपूर Ranbir Kapoor ) को कंगना के गुस्से का शिकार सिर्फ इसलिए होना पड़ा है कि उन्होंने हालिया किसी इवेंट में पॉलिटिक्स पर बोलने से इनकार कर दिया था।अभी ज्यादा वक्त नहीं बीता जब कंगना ने फिल्म इंडस्ट्री के सितारों पर जमकर भड़ास निकाली थी। ' मणिकर्णिका ' रिलीज़ के बाद कंगना ने बॉलिवुड वालों पर उनके खिलाफ षड्यंत्र का आरोप लगाया था और कहा था कि ये लोग उनके खिलाफ गैंग बनाकर बैठे हैं। उन्होंने यह भी कहा था कि अब वह उनलोगों के पीछे पड़ेंगी और सबकी वाट लगाने वाली हैं। कंगना की नाराजगी उनलोगों के खिलाफ थी, जो उनकी हालिया फिल्म 'मणिकर्णिका' की तारीफ में आगे नहीं आए और इसी दौरान उन्होंने आलिया पर करण जौहर के पपेट होने का भी आरोप लगाया था। हालांकि, इस बार उन्होंने आलिया के बॉयफ्रेंड रणबीर कपूर पर निशाना लगाया है।मौका था 'मणिकर्णिका' की सक्सेस पार्टी का, जहां कंगना रणबीर और ऐसे अन्य कलाकारों पर कटाक्ष करती नजर आईं, जो प्रेस कॉन्फ्रेंस के दौरान पॉलिटिक्स जैसे मुद्दों पर बोलने से बचने की कोशिश करते हैं।'हम पॉलिटिक्स के बारे में क्यों बोलें? हमने क्या किया? हमने कुछ नहीं किया। ऐसे नहीं चलता, आपको जिम्मेदार बनना पड़ता है। रणबीर कपूर किसी को कह रहे थे कि मेरे घर में तो बिजली पानी आता है, मैं क्यों पॉलिटिक्स से? आपको पता है कि देश की वजह से आपका घर है। यह देशवासियों का ही पैसा है, जिससे आप मर्सिडीज़ में बैठते हैं। आप इस तरह की बात कर कैसे सकते हैं?'उन्होंने कहा, 'हम तो फिल्मों में काम करने वाले हैं, हम कैसे पॉलिटिक्स की बात करें? यह गैर जिम्मेदाराना है। क्या मैं वैसी इंसान हूं? नहीं, इससे मेरा करियर भी चला जाए तो चला जाए। मेरे घर में बिजली पानी आ जाए तो इसका मतलब यह नहीं कि मुझे किसी की पड़ी नहीं है।'कंगना यहीं चुप नहीं हुईं। उन्होंने आगे कहा, 'तो यह बदलना चाहिए और आपलोगों को चेंज करना चाहिए ये। इन लोगों को सुनाना चाहिए। आप ऐसा कैसे सुन सकते हैं कि मैं राजनीति के बारे में बात नहीं कर सकता, मुझे मेरे हाल पर छोड़ दीजिए। मुझे तो सबसे बना के चलना है। आपको ऐसा नहीं करना चाहिए। आपको लोगों को यह बताना चाहिए कि आप लोकतंत्र में क्या सोचते हैं। आप बताइए पिछले 5 साल कैसा काम हुआ। उस हिसाब से आप अपना नेता चुनें। आपको इस बारे में बात करनी चाहिए।'वर्कफ्रंट की बात करें तो कंगना अब राजकुमार राव के साथ अगली फिल्म 'मेंटल है क्या' में नजर आनेवाली हैं। इसके अलावा वह अश्विनी अय्यर तिवारी की फिल्म 'पंगा' में भी दिखेंगी, जिसमें उनके ऑपोजिट होंगे सिंगर जस्सी गिल।</p><a href='../../../Output/output.html'> Back to Output page </a> </body></html>