<!DOCTYPE html><html><body><h1>अब सोनम कपूर ने ट्विटर पर जताई देश के लिए अपनी भावना</h1><p><b>Authors : </b>No Author Specified</p><p><b>Published on : </b>02&#47;03&#47;2019, 21&#58;36&#58;02</p><p><b>Bollywood News: सोनम कपूर ने एक ट्वीट करके देश पर गर्व जताया है। उनका कहना है कि वह किसी भी प्रकार के आतंकवाद के खिलाफ हैं। हमारी चॉइस हमें हमारे भटके हुए भाई-बहनों से अलग करती हैं।</b></p><img src="https://navbharattimes.indiatimes.com/thumb/msid-68235877,width-650,resizemode-4/weather.jpg" width="500" height="600"><p>https://t.co/fmfUSFJeSA — Zoya Singh Solanki (@sonamakapoor) 1551533849000
कुछ दिनों से देशभर में देशभक्ति की लहर छाई हुई है। पहले भारतीय वायुसेना द्वारा आतंकी संगठन जैश के ठिकानों पर बम बरसाने की सबने सराहना की। इसके बाद जब भारतीय वायुसेना के पायलट अभिनंदन पाकिस्तानी सेना के हाथ लग गए तो पूरे देश ने एक सुर में उन्हें वापस लाने की मांग की। अभिनंदन की वतन वापसी के बाद सारा देश खुशी से झूम उठा। हर कोई सोशल मीडिया पर देश को लेकर अपना गर्व जता रहा है। अब बॉलिवुड ऐक्ट्रेस सोनम कपूर ने भी एक ट्वीट में आतंकवाद के खिलाफ अपनी बात कही है।बता दें कि सोनम कपूर ने हाल ही में ट्विटर पर अपना नाम बदलकर जोया सिंह सोलंकी कर लिया है। यह उनकी अगली फिल्म 'द जोया फैक्टर' पर आधारित है। सोनम कपूर ने लिखा, 'मैं आतंकवाद के किसी भी रूप के खिलाफ हूं, खासकर जब वो राज्य प्रायोजित हो। हम एक लोकतांत्रिक देश में रहते हैं और हर किसी को बिना दूसरों की भावना आहत किए अपनी बात कहने का हक है।हर धर्म में कुछ रूढ़िवादी लोग होते हैं और हमारी चॉइस हमें हमारे भटके हुए भाई-बहनों से अलग करती है। मैं निष्पक्ष हूं और भारत और उसके नैतिक मूल्यों को सपॉर्ट करती हूं।'बता दें कि सोनम कपूर ने हाल ही में ट्विटर पर अपना नाम बदलकर जोया सिंह सोलंकी कर लिया है। यह नाम उनकी आने वाली फिल्म द जोया फैक्टर से लिया गया है। यह फिल्म अनुजा चौहान की बेस्ट सेलिंग उपन्यास द जोया फैक्टर पर आधारित है। फिल्म को अभिषेक शर्मा डायरेक्ट कर रहे हैं।</p><a href='../../../Output/output.html'> Back to Output page </a> </body></html>