<!DOCTYPE html><html><body><h1>टाइगर श्रॉफ ने बताया दिशा पाटनी के साथ क्यों जाते हैं डिनर पर</h1><p><b>Authors : </b>No Author Specified</p><p><b>Published on : </b>05&#47;03&#47;2019, 16&#58;32&#58;24</p><p><b>Bollywood News: टाइगर श्रॉफ और दिशा पाटनी अक्सर एक दूसरे के साथ नजर आते हैं। हालांकि, दोनों ने कभी भी अपने रिलेशनशिप में होने की बात नहीं की है। अब टाइगर ने दिशा के साथ अपने रिलेशनशिप के बारे में यह बात कही है।</b></p><img src="https://navbharattimes.indiatimes.com/thumb/msid-68233856,width-650,resizemode-4/weather.jpg" width="500" height="600"><p>बॉलिवुड के यंग ऐक्शन हीरो टाइगर श्रॉफ ने 2 मार्च को अपना 29वां बर्थडे बनाया। उन्होंने 2014 में फिल्म 'हीरोपंती' से बॉलिवुड में डेब्यू किया था। उनके फैन्स उनके बारे में कम ही जानते हैं। आइए, आपको बताते हैं टाइगर श्रॉफ के बारे में कुछ रोचक बातें...
मशहूर ऐक्टर जैकी श्रॉफ के बेटे टाइगर श्रॉफ अब अपनी अलग पहचान बना चुके हैं। उनका जन्म 2 मार्च 1990 को हुआ था। उनका असली नाम जय हेमन्त श्रॉफ था लेकिन बॉलिवुड में कदम रखने से पहले उन्होंने अपना नाम टाइगर रख लिया।
अपनी ऐक्शन ड्रामा फिल्मों के लिए टाइगर श्रॉफ की अच्छी खासी फैन फॉलोइंग है। उनके डेब्यू फिल्म से ही उनकी टोऩ्ड बॉडी के सभी कायल हैं।
टाइगर श्रॉफ को ताइक्वॉन्डो में ब्लैक बेल्ट हासिल है।
टाइगर को बचपन से ही डांस का शौक था। माइकल जैक्शन और रितिक रोशन टाइगर के डांस आइकॉन हैं। उनके डांस मूव्स में भी यह साफ दिखता है।
फिल्मों की दीवानगी के अलावा टाइगर अपनी फिटनेस के कारण भी कई लोगों के इन्सपिरेशन हैं।
टाइगर अपना ज्यादातर समय जिम में बिताते हैं। उन्हें वर्कआउट करना बेहद पसंद है।
फिल्मों में खतरनाक स्टंट्स के लिए उनकी अलग ही लोकप्रियता है।
और दिशा पाटनी बॉलिवुड के सबसे चर्चित कपल्स में से एक हैं। दोनों अक्सर कई इवेंट्स में साथ ही पहुंचते हैं। अक्सर टाइगर और दिशा को लंच के लिए भी साथ में बाहर जाते देखा गया है। हालांकि, इस बारे में टाइगर और दिशा ने कभी खुलकर कुछ नहीं कहा। हाल ही में एक इंटरव्यू में टाइगर ने दिशा के साथ अपने रिश्ते के बारे में बात की।टाइगर श्रॉफ और दिशा पाटनी हीरोपंती और बागी 2 जैसी फिल्मों में साथ नजर आ चुके हैं। पहली फिल्म के बाद से ही टाइगर और दिशा अक्सर साथ में नजर आते हैं। फैन्स भी इस जोड़ी को खूब पसंद करते हैं। टाइगर और दिशा हमेशा अपने रिलेशनशिप से इनकार करते रहे हैं और एक दूसरे को अच्छा दोस्त बताते हैं। हाल ही में एक इंटरव्यू में टाइगर से दिशा के साथ उनके रिलेशनशिप के बारे में पूछा गया। इसके जवाब में टाइगर ने कहा कि वे दोनों अच्छे दोस्त हैं और इसलिए साथ में नजर आते हैं। टाइगर ने कहा कि दिशा उनकी अच्छी दोस्त हैं इसलिए वह उनके साथ कॉफी या डिनर पर साथ जाते हैं। इसके अलावा लोगों को जो समझना है समझें।बता दें कि बागी 2 के बाद अब टाइगर श्रॉफ 'स्टूडेंट ऑफ द ईयर-2' में नजर आएंगे। इस फिल्म में उनके साथ तारा सुतारिया और अनन्या पांडे भी हैं। SOTY-2 के अलावा टाइगर श्रॉफ 'बागी 3' में भी नजर आएंगे।</p><a href='../../../Output/output.html'> Back to Output page </a> </body></html>