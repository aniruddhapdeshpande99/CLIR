<!DOCTYPE html><html><body><h1>श्रद्धा कपूर को उनके बर्थडे पर मिला 'Saaho chapter 2' का यह शानदार गिफ्ट</h1><p><b>Authors : </b>No Author Specified</p><p><b>Published on : </b>03&#47;03&#47;2019, 10&#58;56&#58;35</p><p><b>Bollywood News: पहली बार किसी ऐक्‍शन फिल्‍म 'Saaho' का हिस्‍सा बनीं बॉलिवुड ऐक्‍ट्रेस श्रद्धा कपूर को उनके बर्थडे पर एक बेहद खास गिफ्ट मिला। यह तोहफा पाकर वह बेहद खुश हैं। हालांकि कुछ समय पहले उन्‍होंने एक ट्वीट करके इस गिफ्ट की जानकारी भी थी।</b></p><img src="https://navbharattimes.indiatimes.com/thumb/msid-68239849,width-650,resizemode-4/weather.jpg" width="500" height="600"><p>X
X
ऐक्‍ट्रेस श्रद्धा कपूर अपनी आने वाली फिल्‍म 'Saaho' को लेकर काफी एक्‍साइटेड हैं। हाल ही में उन्‍होंने एक ट्वीट करके फिल्‍म के कुछ और शेड्स रिलीज होने की बात कही थी। उन्‍होंने कहा था कि उनके बर्थडे 3 मार्च 2019 के मौके पर Saaho' के कुछ और पन्‍ने खुलेंगे। हालांकि इससे पहले भी वह सोशल साइट्स पर फिल्‍म को लेकर कुछ क्लिप शेयर कर चुकी हैं। ऐसे में जब उनके बर्थडे पर फिल्‍म ' Saaho Chapter 2 ' जारी हुआ तो कुछ ही देर में लाखों लोगों ने इसे लाइक किया।बता दें कि हाल ही में अपने इंस्‍टाग्राम अकांउट पर श्रद्धा कपूर ने एक विडियो क्लिप शेयर की थी। इसके साथ ही अपने बर्थडे 3 मार्च 2019 पर फिल्‍म के एक अन्‍य विडियो के रिलीज होने की जानकारी दी थी। अब 'Saaho Chapter 2' विडियो ऐक्‍ट्रेस श्रद्धा कपूर के जन्‍मदिन के मौके पर रिलीज हुआ है। देखते ही देखते सोशल साइट्स पर यह काफी हिट हो गया। लोगों ने श्रद्धा कपूर को बर्थडे की बधाइयां देते हुए फिल्‍म के टीजर की भी खूब तारीफ की।जारी हुए 'Saaho Chapter 2' की झलक में श्रद्धा कपूर हाथ में बंदूक लिए नजर आती हैं। पहले थोड़ी देर तक वह सीरियस अंदाज में कुछ सोचती हुई नजर आती हैं। इसके बाद वह फायर कर देती हैं। इस विडियो का अंत ऐक्‍टर प्रभाष के ऐक्‍शन से होता है।मीडिया रिपोर्ट्स के मुताबिक डायरेक्‍टर सुजीत के निर्देशन में बनने वाली यह फिल्‍म 'Saaho' 300 करोड़ के बजट की फिल्‍म है। हिंदी के अलावा फिल्‍म तेलुगू और तमिल में भी बन रही है। बता दें कि यह साल 2017 में बननी शुरू हुई थी। फिल्‍म का पहला पहला पोस्‍टर फिल्‍म के ऐक्‍टर प्रभाष के जन्‍मदिन 23 अक्‍टूबर 2017 को रिलीज हुआ था। इसके बाद दूसरा टीजर भी प्रभाष के जन्‍मदिन के मौके पर 23 अक्‍टूबर 2018 को जारी किया गया था।बता दें कि फिल्‍म 15अगस्‍त 2019 को रिलीज होगी। फिल्‍म में श्रद्धा कपूर, प्रभाष के अलावा जैकी श्रॉफ, नील नितिन मुकेश, मंदिरा बेदी, आदित्‍य श्रीवास्‍तव सहित अन्‍य भी नजर आएंगे।</p><a href='../../../Output/output.html'> Back to Output page </a> </body></html>