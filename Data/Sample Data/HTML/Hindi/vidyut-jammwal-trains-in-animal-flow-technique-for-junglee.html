<!DOCTYPE html><html><body><h1>विडियो: विद्युत जामवाल बिग स्क्रीन पर ला रहे हैं 'ऐनिमल फ्लो'</h1><p><b>Authors : </b>No Author Specified</p><p><b>Published on : </b>28&#47;02&#47;2019, 09&#58;32&#58;24</p><p><b>Bollywood News: बॉलिवुड ऐक्टर विद्युत जामवाल अपने ऐक्शन और मार्शल आर्ट के लिए मशहूर हैं। इस समय वह अपनी आने वाली फिल्म 'जंगली' की रिलीज का इंतजार कर रहे हैं। इस फिल्म में वर्ल्ड क्लास ऐक्शन करते नजर आएंगे।</b></p><img src="https://navbharattimes.indiatimes.com/thumb/msid-68198051,width-650,resizemode-4/weather.jpg" width="500" height="600"><p>के लिए दुनिया में मशहूर ऐक्टर विद्युत जामवाल ने अपनी नई फैमिली अडवेंचर फिल्म ' जंगली ' के लिए कड़ी ट्रेनिंग करके शानदार बॉडी बनाई है। इस फिल्म से वह बिग स्क्रीन पर ऐनिमल फ्लो मूवमेंट ला रहे हैं। दरअसल ऐनिमल फ्लो वर्कआउट का हाईब्रिड फॉर्म है जिसमें जिमनास्टिक, योग और ब्रेकडांसिंग का मेल है।इस आर्ट में निपुणता पाने के लिए विद्युत ने लगातार 2 साल तक कलारिपयट्टु की प्रैक्टिस की थी। एनिमल फ्लो और कलारिपयट्टु एक दूसरे से जुड़े हैं क्योंकि कलारिपयट्टु में ऐसा माना जाता है कि एक जिंदगी में आप कई जिंदगियों का अनुभव कर सकते हैं। यह कौशल कड़ी मेहनत और अनुशासन के बाद ही पाया जा सकता है। ऐनिमल फ्लो का इसका शाब्दिक अर्थ है दूसरों की क्वॉलिटी लाने की कोशिश करना (जैसे जानवर), जो कुछ सामने है उससे सीखना और उसे बेहतरी के लिए दर्शाना। वर्कआउट के इस फॉर्म ने विद्युत को घोड़े, जंगली सुअर, सांप, बिच्छु, हाथी, मेंढक और तितली के मूवमेंट समझाए और सिखाए।बता दें कि जंगली एक फैमिली अडवेंचर को हॉलिवुड के डायरेक्टर चक रसल (द मास्क और स्कॉर्पियन किंग के लिए मशहूर) डायरेक्ट कर रहे हैं। यह फिल्म हाथी और इंसान के स्पेशल रिश्ते के इर्द-गिर्द होगी। विद्युत जानवरों के डॉक्टर की भूमिका में हैं जो अपने फैमिली एलिफेंट रिजर्व में इंटरनैशनल शिकारियों के रैकेट का पता लगाते हैं और उससे लड़ते हैं। जंगली फिल्म्स की 'जंगली' के प्रड्यूसर हैं विनीत जैन और को-प्रड्यूसर प्रीति शाहनी हैं। यह फिल्म 5 अप्रैल को रिलीज होगी।</p><a href='../../../Output/output.html'> Back to Output page </a> </body></html>