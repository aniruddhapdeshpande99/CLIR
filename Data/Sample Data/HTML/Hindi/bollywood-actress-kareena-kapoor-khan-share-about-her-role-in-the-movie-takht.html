<!DOCTYPE html><html><body><h1>'तख्‍त' में करीना का है ऐसा किरदार, लोग भूल जाएंगे 'कभी खुशी कभी गम' वाली 'पू' की इमेज</h1><p><b>Authors : </b>No Author Specified</p><p><b>Published on : </b>26&#47;02&#47;2019, 22&#58;07&#58;33</p><p><b>Bollywood News: बॉलिवुड ऐक्‍ट्रेस करीना कपूर खान अपनी आने वाली फिल्‍म 'तख्‍त' को लेकर काफी ऐक्‍साइटेड हैं। हाल ही में एक इंटरव्‍यू के दौरान उन्‍होंने इस फिल्‍म में निभाए जाने वाले अपने किरदार के बारे में भी बातें शेयर कीं।</b></p><img src="https://navbharattimes.indiatimes.com/thumb/msid-68173587,width-650,resizemode-4/weather.jpg" width="500" height="600"><p>की बेहतरीन ऐक्‍ट्रेसेस में से एक करीना कपूर खान जल्‍दी ही फिल्‍म 'तख्‍त' में नजर आएंगी। करण जौहर के साथ वह 18 साल बाद इस फिल्‍म में काम कर रही हैं। इससे पहले करीना करण की फिल्‍म 'कभी खुशी कभी गम' में आई थीं। करण की इस फिल्‍म में करीना ने 'पू' का किरदार निभाया था और उनके इस रोल को जबरदस्‍त तारीफें मिली थीं। यह किरदार आज भी लोगों के जेहन में छाया है। ऐसे में करीना को पूरी उम्‍मीद है कि फिल्‍म 'तख्‍त' में निभाए जाने वाले उनके किरदार को देखकर लोग 'पू' को भूल जाएंगे।करीना कपूर खान ने हाल ही में दिए गए एक इंटरव्‍यू में फिल्‍म 'तख्‍त' में निभाए जाने वाले अपने किरदार पर बात की। उन्‍होंने कहा कि यह एक जबरदस्‍त पीरियड ड्रामा फिल्‍म है। इसमें वह एक अलग तरह के किरदार में नजर आएंगी। करीना ने बताया कि वह 'तख्‍त' में बादशाह बेगम यानी कि शाहजहां की बेटी जहांआरा के किरदार में नजर आएंगी।उन्‍होंने कहा कि फिल्‍म को लेकर और करण के साथ काम करने को लेकर वह काफी एक्‍साइटेड हैं। करीना ने कहा एक अरसा बीत चुका है करण के साथ काम किए हुए। इस फिल्‍म में काम करके काफी अच्‍छा लग रहा है। सबसे अच्‍छी बात यह है कि यह किरदार 'कभी खुशी कभी गम' की 'पू' के रोल से पूरी तरह से डिफरेंट है।बता दें कि फिल्‍म 'तख्‍त' में करीना कपूर जहां शाहजहां की बेटी बादशाह बेगम जहांआरा के किरदार में नजर आएंगी, वहीं अनिल कपूर शाहजहां का रोल निभाएंगे। रणवीर सिंह दारा शिकोह यानी कि शाहजहां के बेटे, आलिया भट्ट दारा शिकोह की वाइफ, विकी औरंगजेब तो भूमि पेडनेकर औरंगजेब की वाइफ के किरदार में नजर आएंगी।</p><a href='../../../Output/output.html'> Back to Output page </a> </body></html>