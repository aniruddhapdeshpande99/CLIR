<!DOCTYPE html><html><body><h1>#MeToo पर बन रही फिल्म में जज बनेंगे आलोक नाथ</h1><p><b>Authors : </b>No Author Specified</p><p><b>Published on : </b>01&#47;03&#47;2019, 10&#58;37&#58;06</p><p><b>Bollywood News: पिछले साल बॉलिवुड ऐक्टर पर रेप और सेक्शुअल हैरसमेंट के आरोप लगने के बाद अब खबर आ रही है कि वह मीटू पर बन रही एक फिल्म में जज की भूमिका निभाने जा रहे हैं। हालांकि इस फिल्म की शूटिंग काफी पहले हुई थी क्योंकि इस समय आलोक नाथ के पास कोई काम नहीं है।</b></p><img src="https://navbharattimes.indiatimes.com/thumb/msid-68212954,width-650,resizemode-4/weather.jpg" width="500" height="600"><p>#MeToo: 'संस्कारी' आलोक नाथ पर लगा रेप का आरोप
X
-राइटर विंता नंदा ने बॉलिवुड ऐक्टर आलोक नाथ पर रेप के आरोप लगाए थे। इसके बाद आलोक नाथ के खिलाफ मामला दर्ज किया गया था और सिने ऐंड टीवी आर्टिस्ट असोसिएशन ने उन पर किसी भी शो में काम करने पर बैन भी लगा दिया था। अब सुनने में आ रहा है कि आलोक नाथ ने हाल में एक फिल्म '#मैं भी' की शूटिंग पूरी की है। यह फिल्म सेक्शुअल हैरसमेंट पर आधारित है और आलोक नाथ ने फिल्म में एक जज की भूमिका निभाई है।इस मामले पर जब आलोक नाथ से संपर्क किया गया तो उन्होंने इस न्यूज को कन्फर्म करते हुए कहा, 'मैं अभी कोई फिल्म नहीं कर रहा हूं और इस फिल्म की शूटिंग कुछ समय पहले हो चुकी थी।' उन्होंने कहा, 'क्या इसमें कोई समस्या है? लगता है आपको इस बात का दुख है कि मैं किसी फिल्म में काम कर रहा हूं। यह एक गरीब प्रड्यूसर के लिए निभाई गई छोटी सी भूमिका है। इसे रिलीज होने दीजिए।' बता दें कि विंता नंदा के आरोपों के बाद संध्या मृदुल, हिमानी शिवपुरी और दीपिका अमीन जैसी ऐक्ट्रेस ने भी आलोक नाथ के बारे में ऐसी बातें कही थीं।नासिर खान के डायरेक्शन में बनने वाली इस फिल्म में ऐक्टर खालिद सिद्दीकी, शावर अली और इमरान खान मुख्य भूमिकाओं में दिखाई देंगे। फिल्म में आलोक नाथ जज बने हैं जो फिल्म के अंत में यौन शोषण कैसे गलत है, इस पर स्पीच देते हैं। फिल्म में मुकेश खन्ना और शाहबाज खान वकील के किरदार में दिखाई देंगे।खालिद ने बताया, 'यह फिल्म बाल यौन शोषण पर आधारित है। यह एक ऐसा मुद्दा है जो फिल्मों में अक्सर उठाया नहीं जाता है। यह फिल्म ऐसी घटनाओं पर आधारित है जो किसी की जिंदगी बदल दें। मुझे लगता है कि इस फिल्म के जरिए इस मुद्दे पर बहस शुरू होगी।' फिल्म की शूटिंग भोपाल में हुई है और इसमें सोनाली राउत फीमेल लीड रोल में होंगी।</p><a href='../../../Output/output.html'> Back to Output page </a> </body></html>