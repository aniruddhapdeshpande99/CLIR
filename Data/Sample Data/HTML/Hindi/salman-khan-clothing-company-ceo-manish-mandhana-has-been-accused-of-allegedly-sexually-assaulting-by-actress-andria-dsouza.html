<!DOCTYPE html><html><body><h1>सलमान की क्लोदिंग कंपनी के CEO पर ऐक्ट्रेस ने लगाया शारीरिक प्रताड़ना का आरोप</h1><p><b>Authors : </b>No Author Specified</p><p><b>Published on : </b>07&#47;03&#47;2019, 09&#58;33&#58;06</p><p><b>Bollywood News: सलमान खान की क्लोदिंग कंपनी के सीईओ पर ऐक्ट्रेस एंड्रिया ने उन्हें शारीरिक रूप से प्रताड़ित करने का आरोप लगाया है। आईपीसी की धारा 325 के तहत मामला दर्ज किया गया है।</b></p><img src="https://navbharattimes.indiatimes.com/thumb/msid-68297152,width-650,resizemode-4/weather.jpg" width="500" height="600"><p>ऐक्ट्रेस और एंकर एंड्रिया डिसूज़ा ने सलमान खान की क्लोदिंग कंपनी के सीईओ मनीष मंदाना पर उन्हें शारीरिक रूप से प्रताड़ित करने का आरोप लगाया है। उन्होंने इस मामले में गामदेवी पुलिस स्टेशन में सोमवार को FIR भी दर्ज कराया है।इस आरोप में बताया गया है कि मनीष ने ऐक्ट्रेस को नवंबर 2018 में शारिरीक रूप से प्राताड़ित किया गया। इस मामले में उनके खिलाफ आईपीसी की धारा 325 के तहत मामला दर्ज किया गया है।मिड-डे की रिपोर्ट के मुताबिक, इस शारीरिक दुर्व्यवहार के बाद ऐक्ट्रेस की दाईं कान से सुनने की क्षमता कम हो गई। बताया गया है कि दोनों दुबई में साल 2015 में स्टोर लॉन्च के दौरान मिले थे। ऐक्ट्रेस ने बताया कि उन्होंने पहले तो सोशल मीडिया पर चैटिंग शुरू की और काम की तलाश में इंडिया और दुबई आना-जाना लगा रहा। दिसम्बर 2015 में वह (ऐक्ट्रेस) मुंबई में शिफ्ट हो गईं और मनीष से मिलीं और यहीं से शुरू हो गई उनकी कहानी।ऐक्ट्रेस को इस बात की जानकारी थी कि मनीष शादीशुदा हैं। हालांकि, मनीष ने उन्हें बताया था कि वैसे तो उनकी शादी व्यवहारिक तौर पर खत्म हो चुकी है, लेकिन बच्चों की वजह से वे साथ रहते हैं। एंड्रिया उनकी बातों पर यकीन करती रहीं और उनकी आंखें तब खुलीं जब उन्हें यह पता चला कि मनीष ने ऐसी ही बात किसी और लड़की से भी कही थी और फिर उसे छोड़ दिया था। जब एंड्रिया ने मनीष से इस बारे में पूछा तो उन्होंने इन बातों की सच्चाई को नकार दिया।रिपोर्ट की मानें तो ऐक्ट्रेस ने यह भी खुलासा किया कि मनीष ने एंड्रिया की एक और फ्रेंड को भी गलत तरीके से छूने की कोशिश की। जब एंड्रिया ने यही बात मनीष के सामने कहा तो उन्हें कथित तौर पर पीटा गया। एंड्रिया के मुताबिक, इन्हीं वजहों से वह 'बिग बॉस' का ऑडिशन भी नहीं दे पाईं, क्योंकि उनका फेस पूरा सूझा हुआ था।</p><a href='../../../Output/output.html'> Back to Output page </a> </body></html>