<!DOCTYPE html><html><body><h1>भाग्यश्री के बेटे अभिमन्यु का डेब्यू, सोशल मीडिया पर ऐक्ट्रेस ने यूं कसा Nepotism पर तंज</h1><p><b>Authors : </b>No Author Specified</p><p><b>Published on : </b>02&#47;03&#47;2019, 14&#58;21&#58;12</p><p><b>Bollywood News: फिल्म 'मैंने प्यार किया' से दर्शकों का दिल जीतकर आज भी उस पर राज करने वाली ऐक्ट्रेस भाग्यश्री का बेटा अभिमन्यु बीटाउन में डेब्यू के लिए तैयार है। उनकी फिल्म के नाम से लेकर उसके प्रमोशन का अंदाज काफी जुदा है।</b></p><img src="https://navbharattimes.indiatimes.com/thumb/msid-68230785,width-650,resizemode-4/weather.jpg" width="500" height="600"><p>बॉलिवुड की नामी ऐक्ट्रेस रही भाग्यश्री का बेटा अभिमन्यु दासानी डेब्यू करने के लिए तैयार है। उनकी फिल्म ' मर्द को दर्द नहीं होता ' के पोस्टर्स जारी कर दिए गए हैं। इस हटकर स्टोरी के लिए पोस्टर से लेकर टीजर भी अलग ही अंदाज के देखने को मिल रहे हैं। फिल्म में स्टारकिड होने के बावजूद इस मूवी की ऐक्ट्रेस राधिका मदन के किरदार के इंट्रोडक्शन विडियो में नेपोटिज्म का मजाक उड़ाया गया है।इस विडियो में राधिका फिल्म सेट पर कहती हैं कि इस फिल्म से तो अभिमन्यु को लॉन्च किया जा रहा है तो वह वहां क्या कर रही हैं। वह नाराज होते हुए कहती हैं कि पोस्टर्स पर भी उसी का चेहरा नजर आ रहा है। इसके बाद वह कहती हैं कि वैसे उनका डेब्यू हो चुका है।आगे वह अपने किरदार के बारे में बात करते हुए कहती हैं कि 'स्टारकिड का लॉन्च है। बाहर की ऐक्ट्रेस है। तो क्या ही रोल होगा। फिल्म का नाम देख लो मर्द को दर्द नहीं होता... तो इस फिल्म में ज्यादा से ज्यादा मेरी लाइन्स होंगी बचाओ-बचाओ।'हालांकि, इसके बाद राधिका चाकू लिए शख्स को लात मारते, शानदार किक के साथ एंट्री करते और कार पर स्किट मारते हुए धांसू ऐक्शन सीन्स करती दिखाई देती हैं। ये दिखाता है कि उन्होंने जिस तंजभरे अंदाज में अपने किरदार को छोटा बताया उनका रोल असल में उसके ठीक उलट है। यानी वह भी अभिमन्यु के साथ काफी स्क्रीन टाइम लेती दिखाई देने वाली हैं।बता दें कि, फिल्म 'मर्द को दर्द नहीं होता' में अभिमन्यु दासानी, राधिका मदान, गुलशन देवहिया, महेश मांजरेकर और जिमित त्रिवेदी दिखाई देंगे। इस मूवी को 21 मार्च को सिनेमाघरों में रिलीज किया जाएगा।</p><a href='../../../Output/output.html'> Back to Output page </a> </body></html>