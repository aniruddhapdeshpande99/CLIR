<!DOCTYPE html><html><body><h1>कृति की फिल्म से क्लैश पर बोले सुशांत सिंह राजपूत</h1><p><b>Authors : </b>No Author Specified</p><p><b>Published on : </b>28&#47;02&#47;2019, 10&#58;21&#58;38</p><p><b>Bollywood News: बॉलिवुड के उभरते हुए ऐक्टर सुशांत सिंह राजपूत की आने वाली फिल्म 'सोनचिड़िया' काफी चर्चा में है। वैसे जिस दिन सुशांत की फिल्म रिलीज हो रही है, उसी दिन उनकी कथित गर्लफ्रेंड कृति सैनन की फिल्म 'लुका छुपी' भी रिलीज होने जा रही है।</b></p><img src="https://navbharattimes.indiatimes.com/thumb/msid-68195465,width-650,resizemode-4/weather.jpg" width="500" height="600"><p>X
X
फिल्म 'केदारनाथ' में अपनी अदाकारी से लोगों का दिल लुभाने वाले सुशांत सिंह राजपूत अब फिल्म 'सोन चिड़िया' में दिखने वाले हैं। इस फिल्म को अभिषेक चौबे ने डायरेक्ट किया है, फिल्म में सुशांत के साथ भूमि पेडनेकर लीड रोल में हैं। इसके अलावा फिल्म में रणवीर शौरी, मनोज बाजपेयी और आशुतोष राणा भी मुख्य भूमिका में दिखाई देंगे।बॉक्सऑफिस पर सुशांत सिंह की फिल्म ' सोनचिड़िया ' उनकी गर्लफ्रेंड कही जा रहीं कृति सैनन की फिल्म ' लुका छुपी ' से टकराएगी क्योंकि दोनों ही फिल्में 1 मार्च को रिलीज हो रही हैं। हाल में ही एक इंटरव्यू में यह पूछे जाने पर कि क्या दोनों की फिल्में टकराएंगी? तो सुशांत ने कहा, 'कोई टकराव नहीं है। ऐसा नहीं है कि दोनों फिल्में एक थिअटर में एक स्क्रीन पर चलानी हैं, दरअसल ये दोनों अलग-अलग स्क्रीन्स पर चलेंगी।'वैसे चर्चा है कि सुशांत और कृति लंबे समय से एक-दूसरे को डेट कर रहे हैं। ये दोनों दिनेश विजान की फिल्म 'राब्ता' में ऐक्टिंग कर चुके हैं। हालांकि कुछ महीनों बाद उनके ब्रेकअप की खबर भी आई थी लेकिन इन दोनों ने न तो इस खबर को कन्फर्म किया और न ही इससे इनकार किया। बता दें कि 'सोनचिड़िया' चंबल के डाकुओं की कहानी है जो 1970 में पुलिस फोर्स से भिड़ते हैं। उधर, 'लुका छुपी' एक कपल की कहानी है जो लिवइन में रहते हैं।</p><a href='../../../Output/output.html'> Back to Output page </a> </body></html>