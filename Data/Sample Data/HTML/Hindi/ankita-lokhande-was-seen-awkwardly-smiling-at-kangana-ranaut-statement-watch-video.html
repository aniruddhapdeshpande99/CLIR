<!DOCTYPE html><html><body><h1>कंगना से हटकर सबका ध्यान अंकिता लोखंडे के एक्सप्रेशंस पर जा टिका, देखिए क्यों</h1><p><b>Authors : </b>No Author Specified</p><p><b>Published on : </b>04&#47;03&#47;2019, 11&#58;45&#58;43</p><p><b>Bollywood News: 'मणिकर्णिका' की सक्सेस पार्टी के दौरान कंगना बॉलिवुड के साथी कलाकारों के खिलाफ बोल रही थीं और उसी दौरान वहां मौजूद अंकिता लोखंडे के एक्सप्रेशन ने सबका ध्यान अपनी अपनी ओर खींच लिया।</b></p><img src="https://navbharattimes.indiatimes.com/thumb/msid-68251157,width-650,resizemode-4/weather.jpg" width="500" height="600"><p>Manikarnika Public Review: कंगना रनौत की फिल्म लोगों को कैसी लगी?
X
की हालिया फिल्म 'मणिकर्णिका: द क्वीन ऑफ झांसी' बॉक्स ऑफिस पर सफल साबित हुई और पिछले दिनों फिल्म के कलाकारों ने इसी सफलता का जश्न भी मनाया। कंगना इस सक्सेस पार्टी पर लाल बॉर्डर वाली सफेद साड़ी में बिल्कुल झांसी की रानी वाले अवतार में ही पहुंची थीं। हालांकि, हमेशा की तरह अपने इस इवेंट में भी कंगना ने बॉलिवुड वालों के खिलाफ काफी कुछ कहा, लेकिन इस दौरान सबके नजरों में आ गईं उनकी को-स्टार अंकिता लोखंडे।दरअसल हुआ यूं कि कंगना अपनी फिल्म की इस सक्सेस पार्टी में रणबीर कपूर का नाम लेकर उन कलाकारों के खिलाफ आगबबूला होती दिखीं, जो अक्सर प्रेस कॉन्फ्रेंस या किसी इवेंट में पॉलिटिक्स जैसे मुद्दों पर बोलने से बचने की कोशिश करते हैं। कंगना ये बयान देते वक्त काफी सीरियस दिख रही थीं, जबकि वहीं उनके साथ खड़ीं अंकिता लोखंडे के चेहरे पर अजीब सी स्माइल ने सबका ध्यान उनकी ओर खींच लिया। नीचे मौजूद विडियो में आप खुद देख लिए, अंकिता के चेहरे पर कैसा था अंदाज़।टीवी शो 'पवित्र रिश्ता' फेम अंकिता ने इसी फिल्म में बॉलिवुड में डेब्यू किया है। 'मणिकर्णिका' में अंकिता झलकारीबाई की भूमिका में नजर आई हैं और उनका किरदार पर्दे पर काफी प्रभावशाली भी नजर आया है।बता दें कि कंगना इस पार्टी में मीडिया को सम्बोधित करते हुए कहा, ''हम पॉलिटिक्स के बारे में क्यों बोलें? हमने क्या किया? हमने कुछ नहीं किया। ऐसे नहीं चलता, आपको जिम्मेदार बनना पड़ता है। रणबीर कपूर किसी को कह रहे थे कि मेरे घर में तो बिजली पानी आता है, मैं क्यों पॉलिटिक्स से? आपको पता है कि देश की वजह से आपका घर है। यह देशवासियों का ही पैसा है, जिससे आप मर्सिडीज़ में बैठते हैं। आप इस तरह की बात कर कैसे सकते हैं?' इसके अलावा भी कंगना ने इस इवेंट में काफी कुछ कहा है।वर्कफ्रंट की बात करें तो कंगना जल्द ही राजकुमार राव के साथ 'मेंटल है क्या' में नजर आनेवाली हैं। इससे पहले दोनों फिल्म 'क्वीन' में अपना जादू चला चुके हैं।</p><a href='../../../Output/output.html'> Back to Output page </a> </body></html>