<!DOCTYPE html><html><body><h1>वरुण धवन का गर्लफ्रेंड नताशा के साथ फोटो देख आप भी कहेंगे 'So Cute...'</h1><p><b>Authors : </b>No Author Specified</p><p><b>Published on : </b>27&#47;02&#47;2019, 09&#58;52&#58;29</p><p><b>Bollywood News: वरुण धवन अपनी गर्लफ्रेंड के साथ अक्सर डिनर डेट पर जाते हुए कैमरे में कैद हो जाते हैं। इस बार उनकी जो तस्वीर सामने आई है वह बेहद प्यारी है।</b></p><img src="https://navbharattimes.indiatimes.com/thumb/msid-64349068,width-650,resizemode-4/weather.jpg" width="500" height="600"><p>बॉलिवुड में वरुण धवन और नताशा दलाल की डेटिंग को लेकर काफी समय से चर्चा है और अब वह उनके परिवार के साथ भी हर मौके पर साथ नज़र आने लगी हैं।
हालांकि वरुण ने पब्लिकली इसपर कभी खुलकर कुछ नहीं कहा है, लेकिन दोनों अक्सर ही इवेंट या पार्टियों में साथ नज़र आ ही जाते हैं।
अब धवन परिवार की किसी भी फैमिली गैदरिंग में वह हमेशा शामिल रहती हैं। पिछले दिनों वरुण के अलावा उनके भाई रोहित धवन और उनकी पत्नी जान्वी देसाई धवन के साथ डिनर डेट पर नताशा भी थीं।
पिछले दिनों सोनम कपूर की शादी के मौके पर भी वरुण ने नताशा के साथ ही वहां एंट्री मारी थी।
वैसे, बॉलिवुड में इन दिनों शादी का मौसम सा चल रहा है। सोनम कपूर, नेहा धूपिया, हिमेश रेशमिया की शादी के बाद अब दीपिका की शादी की चर्चा तेज हो चुकी है। ( फाइल फोटो)
...और वरुण व नताशा की इन तस्वीरों को देखकर ऐसा लग रहा है कि कहीं इस लाइन में यह कपल भी तो नहीं! (फाइल फोटो)
ऐक्टर वरुण धवन बॉलिवुड के क्यूट बॉय होने के साथ ही टैलंटेड ऐक्टर्स में से एक हैं। लड़कियों के बीच भी उनकी पॉप्युलैरिटी जबरदस्त है, हालांकि यह ऐक्टर नताशा दलाल के साथ रिलेशनशिप में है और उस बात को वह स्वीकार भी कर चुके हैं। अब दोनों की एक बेहद प्यारी तस्वीर सोशल मीडिया पर सामने आई है।वायरल फोटो में वरुण अपनी गर्लफ्रेंड नताशा को हग करके खड़े हुए हैं। दोनों के चेहरे पर बिखरी स्माइल उनके हैपी रिलेशनशिप को दिखाती है। इस फोटो में वरुण मटैलिक सिल्वर विंटर जैकेट पहने दिख रहे हैं तो वहीं नताशा ओवरकोट और बीनी पहने दिख रही हैं। इनकी यह क्यूट फोटो फैन्स बहुत लाइक कर रहे हैं। बताया जा रहा है कि, यह फोटो लंदन का है जहां वरुण और नताशा घूमने गए हुए हैं।वरुण धवन ने करण जौहर के चैट शो 'कॉफी विद करण 6' में नताशा के साथ रिलेशनशिप की बात को स्वीकार कर चुके हैं। साथ ही में उन्होंने यह बात भी मानी थी कि वह नताशा से ही शादी भी करना चाहते हैं। हालांकि, ऐसा कब होगा इस बारे में उन्होंने कुछ नहीं कहा।वर्कफ्रंट की बात करें तो वरुण धवन जल्द ही फिल्म 'कलंक' में नजर आएंगे जिसमें उनके साथ आलिया भट्ट भी दिखाई देंगी। इन दोनों के साथ ही फिल्म में सोनाक्षी सिन्हा, माधुरी दीक्षित, संजय दत्त, आदित्य रॉय कपूर भी अहम किरदार निभाते दिखेंगे।</p><a href='../../../Output/output.html'> Back to Output page </a> </body></html>