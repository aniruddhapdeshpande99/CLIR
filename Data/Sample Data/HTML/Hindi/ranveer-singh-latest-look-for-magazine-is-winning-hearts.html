<!DOCTYPE html><html><body><h1>रणवीर सिंह का सेक्सी लुक देख बेकाबू हुए फैन्स, कहा 'मार डाला'</h1><p><b>Authors : </b>No Author Specified</p><p><b>Published on : </b>05&#47;03&#47;2019, 10&#58;10&#58;37</p><p><b>Bollywood News: रणवीर सिंह आमतौर पर अपने हटकर लुक और स्टाइल के लिए सोशल मीडिया पर छाए रहते हैं, लेकिन इस बार उनका जेंटलमैन लुक फैन्स का दिल जीत रहा है।</b></p><img src="https://navbharattimes.indiatimes.com/thumb/msid-68264529,width-650,resizemode-4/weather.jpg" width="500" height="600"><p>X
बॉलिवुड के हैंडसम हंक रणवीर सिंह अपनी ऐक्टिंग के दम पर अच्छी खासी फैन फॉलोइंग बना चुके हैं। उनका हटकर फैशनेबल लुक भी चर्चा का विषय बना रहता है, लेकिन इस बार उनका सिंपल पर सेक्सी लुक फैन्स की तारीफें पा रहा है। फीमेल फैन्स तो उन्हें 'आई लव यू' तक कहती दिखाई दे रही हैं।दरअसल, रणवीर सिंह ने इंस्टाग्राम पर एक मैगजीन का फोटो कवर शेयर किया है, जिसमें उन्हें फीचर किया गया है। इसमें रणवीर जेंटलमैन लुक में दिखाई दे रहे हैं। कैजुअल अंदाज में बैठे दिख रहे रणवीर का यह लुक सामने आते ही फैन्स बेकाबू हो गए और उन्होंने एक के बाद एक कॉमेंट कर ऐक्टर की तारीफें करना शुरू कर दी।एक फैन ने रणवीर से प्यार का इजहार किया तो दूसरे ने लिखा 'मार डाला'। इसके साथ ही यूजर्स ने 'हॉट', 'सेक्सी', 'स्टनिंग', 'आग है आग' जैसे कॉमेंट्स भी किए। कुछ फैन्स ने तो दीपिका पादुकोण को भी अपने कॉमेंट्स में टैग किया और उनके रिऐक्शन की डिमांड की।वर्क फ्रंट की बात करें तो रणवीर सिंह जल्द ही कपिल देव की लाइफ पर बन रही बायॉपिक फिल्म '83' में नजर आएंगे। इस फिल्म को कबीर खान डायरेक्ट कर रहे हैं। इसके साथ ही उनके पास करण जौहर की फिल्म 'तख्त' भी है, जिसमें विकी कौशल, अनिल कपूर, करीना कपूर, विकी कौशल, भूमि पेडनेकर और जाह्नवी कपूर अहम रोल में दिखेंगे।</p><a href='../../../Output/output.html'> Back to Output page </a> </body></html>