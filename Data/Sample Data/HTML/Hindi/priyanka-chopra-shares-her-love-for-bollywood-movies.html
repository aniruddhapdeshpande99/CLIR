<!DOCTYPE html><html><body><h1>'द स्‍काई इज पिंक' से बॉलिवुड कमबैक पर बोलीं प्रियंका, शेयर किया हिंदी फिल्‍मों के प्रति लगाव</h1><p><b>Authors : </b>No Author Specified</p><p><b>Published on : </b>01&#47;03&#47;2019, 10&#58;22&#58;51</p><p><b>Bollywood News:
ऐक्‍ट्रेस प्रियंका चोपड़ा बॉलिवुड ही नहीं हॉलिवुड में भी बेहतरीन ऐक्‍ट्रेस मानी जाती हैं। पिछले कुछ वक्‍त से वह हॉलिवुड फिल्‍मों में बिजी हैं। ऐसे में हाल ही रिलीज हुई फिल्‍म की जबरदस्‍त सफलता के बाद एक इंटरव्‍यू के दौरान प्रियंका ने बॉलिवुड को लेकर शेयर की कुछ बातें।</b></p><img src="https://navbharattimes.indiatimes.com/thumb/msid-68212318,width-650,resizemode-4/weather.jpg" width="500" height="600"><p>हो या फिर हॉलिवुड ऐक्‍ट्रेस प्रियंका चोपड़ा दोनों ही जगहों पर हिट मानी जाती हैं। बीते कुछ वक्‍त से वह हॉलिवुड में ज्‍यादा सक्रिय हैं। हाल ही में उनकी एक फिल्‍म 'Isn't It Romantic' रिलीज हुई है। इसे ऑडियंस और क्रिटिक्‍स दोनों ने ही खूब सराहा। इसके पहले भी वह फिल्‍म 'Baywatch'में भी नजर आई थीं। इसमें भी उनके रोल को सभी ने काफी अप्रीशियेट किया था। ऐसे में हॉलिवुड में अपनी सक्‍सेस को इंजॉय कर रही प्रियंका ने एक इंटरव्‍यू के दौरान बॉलिवुड को लेकर शेयर की कुछ खास बातें ।मीडिया रिपोर्ट्स के मुताबिक प्रियंका चोपड़ा सोनाली बोस की फिल्‍म 'द स्‍काई इज पिंक' से बॉलिवुड में कमबैक कर रही हैं। यह एक बायॉग्रफिकल ड्रामा है जो कि मोटिवेशनल स्‍पीकर आयशा चौधरी की लाइफ पर बेस्‍ड है। इसे लेकर हाल ही में एक इंटरव्‍यू के दौरन प्रियंका ने हिंदी फिल्‍मों के प्रति अपने लगाव को भी शेयर किया।रिपोर्ट्स के मुताबिक प्रियंका ने कहा 'मेरा हिंदी फिल्‍मों के प्रति गहरा लगाव है। मैंने हॉलिवुड फिल्‍में करने के दौरान इसे काफी मिस किया। हालांकि मेरे लिए बॉलिवुड या हॉलिवुड जैसी कोई चॉइस नहीं है, ये बस फिल्‍मों का जादू है।' उन्‍होंने कहा ' मेरे लिए दोनों ही देशों में मेरे करियर से मुझे बेहद प्‍यार है और जब तक लोग मुझे देखना पसंद करेंगे, मैं फिल्‍में करती रहूंगीं।'प्रियंका बॉलिवुड में आखिरी बार साल 2015 में ' बाजीराव मस्‍तानी' में नजर आई थीं। इस फिल्‍म में उनके किरदार को लोगों ने काफी पसंद किया था। बता दें कि फिल्‍म 'द स्‍काई इज पिंक' में प्रियंका चोपड़ा के अलावा फरहान अख्‍तर, जायरा वसीम, रोहित श्रॉफ भी नजर आएंगे। यह फिल्‍म 11 अक्‍टूबर 2019 को रिलीज होगी।</p><a href='../../../Output/output.html'> Back to Output page </a> </body></html>