<!DOCTYPE html><html><body><h1>'यहां पैसा कमाया, मानवता के नाते ट्वीट ही कर देते पाकिस्तानी कलाकार'</h1><p><b>Authors : </b>No Author Specified</p><p><b>Published on : </b>02&#47;03&#47;2019, 18&#58;47&#58;43</p><p><b>Bollywood News: जम्मू-कश्मीर के पुलवामा में हुए आत्मघाती हमले के बाद अब मधुर भंडारकर ने पाकिस्तानी कलाकारों के प्रति अपनी नाराजगी जाहिर की है।</b></p><img src="https://navbharattimes.indiatimes.com/thumb/msid-68075982,width-650,resizemode-4/weather.jpg" width="500" height="600"><p>Madhur Bhandarkar: None of them (from Pakistan) condemned Pulwama attack. Even none of the actors of their fraterni… https://t.co/XLGBqLfkyO — ANI (@ANI) 1551530044000
पुलवामा हमले के बाद से पूरा देश दुख में है। लोग अलग-अलग तरीके से शहीद जवानों के पीड़ित परिवारों की मदद कर रहे हैं। बॉलिवुड सिलेब्रिटीज भी इसमें पीछे नहीं हैं। जहां एक तरफ हिंदी फिल्‍म इंडस्‍ट्री पाक कलाकारों को बैन करने की मांग कर रही है तो दूसरी तरफ सिलेब्‍स पीड़ित परिवारों को अपनी-अपनी क्षमता के अनुसार मदद कर रहे हैं। जानें, किस ऐक्‍टर ने शहीदों के परिवार को कितना डोनेशन दिया...
सलमान खान बॉलिवुड के एक ऐसे ऐक्‍टर हैं जो बीइंग ह्यूमन के जरिए चैरिटी करते रहते हैं। अपनी संस्‍था के जरिए उन्‍होंने अब तक कई लोगों की मदद की है। पुलवामा हमले के बाद भी सलमान ने मदद का हाथ आगे बढ़ाया और शहीद के परिवारों को 22 लाख रुपये की मदद की। उनके इस कदम की केंद्रीय मंत्री किरन रिजिजू ने भी सराहना की।
सदी के महानायक अमिताभ बच्‍चन ने भी सीआरपीएफ जवानों के हर परिवार को 5 लाख रुपये की मदद की है।
खिलाड़ी कुमार के नाम से मशहूर अक्षय कुमार ने केंद्र सरकार के फंडरेजिंग इनिशटिव 'भारत के वीर' के जरिए 5 करोड़ का डोनेशन किया है।
पंजाबी और हिंदी फिल्‍म इंडस्‍ट्री के मशहूर ऐक्‍टर दिलजीत दोसांझ ने सीआरपीएफ जवानों के परिवारों के लिए 3 लाख का डोनेशन किया है।
म्‍यूजिक कंपोजर और सिंगर बादशाह ने सीआरपीएफ वाइव्‍स वेलफेअर एसोसिएशन फंड में 3 लाख रुपये डोनेट किए हैं।
हाल ही में रिलीज हुई फिल्‍म 'उरी: द सर्जिकल स्‍ट्राइक' की टीम ने अपने प्रॉडक्‍शन हाउस आरएसवीपी के साथ उरी अटैक/आर्मी वेलफेअर फंड, में 1 करोड़ का डोनेशन किया था। रॉनी स्‍क्रूवाला ने बताया कि उसका कुछ हिस्‍सा पुलवामा के पीड़ितों को भी जाएगा।
आने वाली कॉमिडी फिल्‍म 'टोटल धमाल' की टीम ने शहीदों के परिवारों को 50 लाख रुपये की मदद की है। यही नहीं, अजय देवगन ने ट्विटर पर घोषणा की कि मौजूदा हालात को देखते हुए पाकिस्‍तान में फिल्‍म रिलीज नहीं की जाएगी।
जम्मू-कश्मीर के पुलवामा में हुए आतंकी हमले के बाद भारत और पाकिस्तान के बीच रिश्तों में तनाव है। 14 फरवरी को हुए इस आत्मघाती हमले में सेंट्रल रिजर्व पुलिस फोर्स के करीब 40 जवान शहीद होने से देशभर में रोष है। बॉलिवुड से कई सिलेब्स इस बात पर गुस्सा और दुख जता चुके हैं। अब इस घटना पर फिल्म डायरेक्टर मधुर भंडारकर ने पाकिस्तानी कलाकारों रवैये पर नाराजगी जताई है।मधुर भंडारकर ने कहा कि किसी भी पाकिस्तानी ऐक्टर ने पुलवामा अटैक की निंदा नहीं की। यहां तक कि हमारे देश में जिन पाकिस्तानी ऐक्टर्स ने नाम और शोहरत कमाई उन्होंने भी इसकी निंदा नहीं की। मानवता के नाम पर वे कम से कम ट्वीट तो कर ही सकते थे।बता दें कि पुलवामा अटैक के बाद पाकिस्तानी कलाकारों को बैन करने की भी घोषणा की गई थी।</p><a href='../../../Output/output.html'> Back to Output page </a> </body></html>