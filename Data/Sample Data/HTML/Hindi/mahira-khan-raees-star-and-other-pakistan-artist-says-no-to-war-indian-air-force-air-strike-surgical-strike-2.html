<!DOCTYPE html><html><body><h1>एयर स्ट्राइक से पाकिस्तान में हड़कंप, कलाकारों ने की शांति की अपील</h1><p><b>Authors : </b>No Author Specified</p><p><b>Published on : </b>27&#47;02&#47;2019, 13&#58;38&#58;41</p><p><b>Bollywood News: पुलवामा आतंकी हमले के बाद 26 फरवरी को भारतीय वायुसेना द्वारा आतंकी ठिकानों की तबाही के बाद भारत-पाक तनाव बढ़ गया, ऐसे समय में पाकिस्तानी कलाकारों ने शांति की अपील की है।</b></p><img src="https://navbharattimes.indiatimes.com/thumb/msid-68182106,width-650,resizemode-4/weather.jpg" width="500" height="600"><p>सर्जिकल स्ट्राइक 2.0: US को 15 साल पहले पता था बालाकोट का सच
X
Nothing uglier. Nothing more ignorant than cheering for war. May sense prevail.. Pakistan zindabad. https://t.co/sH0VGGAERC — Mahira Khan (@TheMahiraKhan) 1551187765000
&ldquo;There can be NO winners in war if we value Human Life at all.&ldquo; Christopher Holliday. It’s time we understand this… https://t.co/vWrMqSAux8 — MAWRA HOCANE (@MawraHocane) 1551182742000
War Does Not DEtermine who is right ..Only who is left Say no to war — Fahad Mustafa (@fahadmustafa26) 1551181300000
You assumed what I would do before I did it so first things first stop judging. 2: humanity first. Every life lost… https://t.co/SV3Zs8XaDW — MAWRA HOCANE (@MawraHocane) 1550404792000
IAF एयर स्ट्राइक के बाद US ने पाकिस्तान को दी आतंकी ठिकानों को खत्म करने की नसी...
X
पुलवामा टेरर अटैक के तेरहवें दिन इंड‍ियन एयरफोर्स ने 26 फरवरी की सुबह पाकिस्तान के बालाकोट में आतंकी संगठन के तमाम ठिकानों को ध्वस्त कर दिया है। आतंकियों के एक दर्जन से ज्यादा ठिकानों पर एयरस्ट्राइक करके भारतीय वायुसेना ने पुलवामा आतंकी हमले में शहीद हुए 40 जवानों का बदला ल‍िया है। भारत की ओर से की गई इस कार्रवाई के बाद देश में जहां जोश और जश्न का माहौल है, वहीं पाकिस्तान में हड़कंप मच गया है।फिलहाल दोनों देशों की सीमा पर तनाव बना हुआ है। सीमा पर हरकतें बढ़ गई हैं और सीमा से सटे सभी इलाकों में हाई अलर्ट कर दिया गया है। एक तरफ इसे सोशल मीड‍िया पर युद्ध का आगाज माना जा रहा है, वहीं दूसरी ओर कई पाकिस्तानी ऐक्टर्स ने सोशल मीड‍िया पर हमले के बाद अपनी बात कहते हुए शांति की अपील की है।शाहरुख खान के साथ फिल्म 'रईस' काम कर चुकीं पाकिस्तानी अभिनेत्री माह‍िरा खान ने ट्वीट किया है, 'इससे (युद्ध) बुरा कुछ नहीं, युद्ध करना सबसे बड़ी मूर्खता है। समझदार बनो। पाकिस्तान ज‍िंदाबाद। माह‍िरा का यह ट्वीट पाकिस्तानी राइटर और पूर्व प्रधानमंत्री जुल्फिकार अली भुट्टो की पोती फात‍िमा भुट्टो के ट्वीट पर कॉमेंट है। फात‍िमा ने ट्वीट में ल‍िखा है, 'इससे बुरा कुछ नहीं हो सकता है कि लोग युद्ध को चीयर कर रहे हैं।'माह‍िरा के अलावा फिल्म 'सनम तेरी कसम' में काम कर चुकीं पाकिस्तानी अभिनेत्री मावरा होकेन ने ट्वीट किया, 'युद्ध में कोई व‍िजेता नहीं होता। यह समय इंसानियत को समझने का है। मीड‍िया को यह ज‍िम्मेदारी उठानी चाह‍िए कि बात को सही तरीके से रखे। यह हमारी ज‍िम्मेदारी है कि हम शांति बनाएं रखें। हमेशा शांत‍ि की प्रार्थना करती हूं।'कई और पाकिस्तानी आर्टिस्टों ने अपने ढंग से शांति की अपील की है। बता दें, पुलवामा आतंकी हमले के बाद पाकिस्तान के ऐक्टर्स पर देश में काम करने से पूरी तरह से बैन लगा द‍िया गया है। खबर थी कि सलमान खान की फिल्म में पाकिस्तानी स‍िंगर आत‍िफ असलम का एक गाना था, ज‍िसे फिल्म से हटा दिया गया है।ऑल इंडिया सिने वर्कर असोसिएशन (AICWA) ने भी पीएम मोदी से पाकिस्तानी आर्टिस्ट को वीजा जारी न करने की अपील की है। असोसिएशन ने पीएम मोदी को पत्र लिख कर कहा है कि वह किसी भी पाकिस्तान आर्टिस्ट को विजा न दें। इसके अलावा किसी भी भारतीय फिल्म या कॉन्टेंट को पाकिस्तान में रिलीज न किया जाए।</p><a href='../../../Output/output.html'> Back to Output page </a> </body></html>