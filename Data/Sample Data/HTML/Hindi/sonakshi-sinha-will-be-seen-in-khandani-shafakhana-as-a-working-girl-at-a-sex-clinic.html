<!DOCTYPE html><html><body><h1>सेक्स क्लीनिक पर काम करती दिखाई देंगी सोनाक्षी सिन्हा?</h1><p><b>Authors : </b>No Author Specified</p><p><b>Published on : </b>01&#47;03&#47;2019, 15&#58;44&#58;26</p><p><b>Bollywood News: सोनाक्षी सिन्हा इस समय एक फिल्म में काम कर रही हैं जिसमें वह एक सेक्स क्लीनिक पर काम करने वाली लड़की की भूमिका निभा रही हैं। बताया जा रहा है कि इस फिल्म का नाम 'खानदानी शफाखाना' होगा।</b></p><img src="https://navbharattimes.indiatimes.com/thumb/msid-68217572,width-650,resizemode-4/weather.jpg" width="500" height="600"><p>में सोनाक्षी सिन्हा के लिए बहुत खास नहीं रहा लेकिन लगता है आने वाले साल में वह धमाल मचाने जा रही हैं। इस समय सोनाक्षी अपनी आने वाली फिल्म की शूटिंग पंजाब में कर रही हैं। इस फिल्म में सोनाक्षी के साथ वरुण शर्मा और अन्नू कपूर भी दिखाई देंगे। इसी फिल्म से मशहूर रैपर बादशाह भी ऐक्टिंग डेब्यू करने जा रहे हैं।हालांकि शिल्पी दासगुप्ता के डायरेक्शन वाली फिल्म के बारे में अभी तक ज्यादा जानकारी नहीं थी लेकिन अब इसके बारे में बातें सामने आ रही हैं। मीडिया रिपोर्ट्स की मानें तो इस फिल्म का नाम ' खानदानी शफाखाना ' हो सकता है। बताया जा रहा है कि इस फिल्म में सोनाक्षी इस सेक्स क्लीनिक में काम करने वाली लड़की की भूमिका निभा रही हैं और उनके बॉस के तौर पर अन्नू कपूर दिखाई देंगे। इस फिल्म में कुलभूषण खरबंदा और नादिरा बब्बर भी महत्वपूर्ण रोल में दिखाई देंगे।इस फिल्म के अलावा सोनाक्षी सिन्हा फिल्म ' कलंक ' में भी काम कर रही हैं। इस फिल्म में उनके साथ माधुरी दीक्षित, संजय दत्त, आदित्य रॉय कपूर, आलिया भट्ट और वरुण धवन भी दिखाई देंगे। साथ ही ऐसी भी खबर है कि सोनाक्षी एक बार फिर सलमान खान के साथ 'दबंग 3' में दिखाई दे सकती हैं। सोनाक्षी ने अक्षय कुमार और विद्या बालन वाली मल्टीस्टारर फिल्म 'मिशन मंगल' भी साइन की है।</p><a href='../../../Output/output.html'> Back to Output page </a> </body></html>