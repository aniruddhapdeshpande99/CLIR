<!DOCTYPE html><html><body><h1>करण जौहर ने दिखाई 'कलंक' की खूबसूरत झलक, फर्स्ट लुक के लिए रहें तैयार</h1><p><b>Authors : </b>No Author Specified</p><p><b>Published on : </b>07&#47;03&#47;2019, 11&#58;08&#58;00</p><p><b>Bollywood News: अपनी अगली फिल्म 'कलंक' का फर्स्ट लुक रिवील करने से पहले करण जौहर ने दिखाई इस फिल्म की एक बेहद खूबसूरत झलक। इस पीरियड ड्रामा फिल्म का निर्देशन कर रहे हैं अभिषेक वर्मन, जिसमें लीड रोल में नजर आएंगे वरुण धवन और आलिया भट्ट।</b></p><img src="https://navbharattimes.indiatimes.com/thumb/msid-68298142,width-650,resizemode-4/weather.jpg" width="500" height="600"><p>अपनी अगली फिल्म 'कलंक' का फर्स्ट लुक अनवील करने से एक दिन पहले करण जौहर ने फैन्स को बुधवार शाम को इस फिल्म की एक झलक दिखाकर उन्हें प्यारा सा सरप्राइज़ दे दिया। बता दें कि इस फिल्म का फर्स्ट लुक आज जारी किया जाएगा, जिसकी सूचना आलिया और वरुण ने अपने इंस्टाग्राम पर दे दी है।बता दें कि इस साल की बहुप्रतीक्षित फिल्मों में से एक 'कलंक' का फर्स्ट लुक आज सामने आ जाएगा। आलिया भट्ट और वरुण धवन ने अपने-अपने इंस्टाग्राम पर इसके लिए ऑफिशल अनाउंसमेंट भी कर डाला है।इस पीरियड ड्रामा फिल्म का निर्देशन कर रहे हैं अभिषेक वर्मन, जिसमें लीड रोल में नजर आएंगे वरुण धवन और आलिया भट्ट। आपको याद होगा कि यह वही फिल्म है, जिसमें ऐक्टिंग के लिए ऐक्ट्रेस श्रीदेवी तैयार हो गई थीं और इसके कुछ समय बाद ही उनके निधन की खबर ने फैन्स को झकझोर दिया। अब उनके इसी रोल में नजर आ रही हैं माधुरी दीक्षित।'कलंक' के साथ एक और इमोशनल स्टोरी जुड़ी है। दरअसल करण के पिता यश जौहर ने इस फिल्म को लेकर ताना-बाना बुनना शुरू किया था और निधन की वजह से इस फिल्म को बनाने की उनकी तमन्ना पूरी न हो सकी। 1940 के बैकग्राउंड पर बनी इस फिल्म की एक झलक शेयर करते हुए करण ने फिल्म के साथ अपने इमोशनल कनेक्शन को भी व्यक्त किया है। बताना चाहेंगे कि यह फिल्म इस साल 19 अप्रैल को रिलीज़ होने जा रही है।</p><a href='../../../Output/output.html'> Back to Output page </a> </body></html>