<!DOCTYPE html><html><body><h1>'ब्रह्मास्त्र' मोशन पोस्टर: डायलॉग और म्यूजिक दिलाएगा 'बाहुबली' की याद</h1><p><b>Authors : </b>No Author Specified</p><p><b>Published on : </b>06&#47;03&#47;2019, 15&#58;44&#58;20</p><p><b>Bollywood News: अयान मुखर्जी की अपकमिंग फिल्म 'ब्रह्मास्त्र' का पहला मोशन पोस्टर रिलीज कर दिया गया है। इस शानदार पोस्टर से लोगों को कहानी के बारे में भी थोड़ा बहुत पता चल जाएगा।</b></p><img src="https://navbharattimes.indiatimes.com/thumb/msid-68286015,width-650,resizemode-4/weather.jpg" width="500" height="600"><p>X
रणबीर कपूर और आलिया भट्ट की अपकमिंग फिल्म 'ब्रह्मास्त्र' का मोशन पोस्टर रिलीज हो गया है। इस दमदार मोशन पोस्टर में आपको पहली बार फिल्म के किरदारों के बीच की बातचीत सुनने को मिलेगी। मोशन पोस्टर में जिस तरह के म्यूजिक का इस्तेमाल किया गया है और लोगो को जो इफेक्ट दिया गया है वह आपको फिल्म 'बाहुबली' की याद दिलाएगा।फिल्म के लोगो मोशन पोस्टर में रणबीर कपूर, अमिताभ बच्चन और आलिया भट्ट के किरदारों के डायलॉग सुनाई देते हैं, जिनसे कहानी को लेकर हिंट मिलती है। रणबीर सवाल करते हैं कि 'क्या ऐसा कोई अस्त्र है जो टुकड़ों में है, लेकिन उसे जोड़ दो तो गोल है और उस पर एक निशान भी है?'इसके बाद अमिताभ की आवाज में जवाब सुनाई देता है 'हमारा गुरूर, हमारे इतिहास की शान, जिसमें हमारे पूरे ब्रह्माण की शक्ति भरी हुई है।' जिसके बाद आलिया का किरदार पूछता है 'ये कौन सा अस्त्र है?' और उन्हें जवाब मिलता है, 'सारे अस्त्रों का देवता ब्रह्मास्त्र'।इन डायलॉग्स के बाद जैसे ही फिल्म का लोगो दिखाई देता है उस पर जिस तरह के म्यूजिक का इस्तेमाल किया गया है वह आपको 'बाहुबली 2' के टाइटल ट्रैक की याद जरूर दिला देगा।अंत में रणबीर का किरदार पूछता है कि उसे यह अस्त्र क्यों दिखाई देता है, जिस पर उसे बताया जाता है कि ऐसा इसलिए है क्योंकि वह ब्रह्मास्त्र की आखिरी लड़ाई से जुड़ा हुआ है।मोशन पोस्टर के साथ इन डायलॉग्स को सुन यह साफ है कि फिल्म की कहानी बॉलिवुड की अब तक रिलीज हुई सभी फिल्मों से काफी जुदा होने वाली है। इसमें ऑडियंस को मॉर्डन के साथ हिस्ट्री का मिलाजुला तड़का देखने को मिलेगा। वैसे इस पोस्टर से फिल्म की रिलीज डेट पर भी मुहर लग गई है। तीन पार्ट में बनने जा रही इस फिल्म का पहला हिस्सा क्रिसमस पर रिलीज किया जाएगा।</p><a href='../../../Output/output.html'> Back to Output page </a> </body></html>