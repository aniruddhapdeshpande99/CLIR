<!DOCTYPE html><html><body><h1>युद्ध आतंक के खिलाफ होना चाहिए, मानवता, देश या धर्म के खिलाफ नहीं: जॉन अब्राहम</h1><p><b>Authors : </b>No Author Specified</p><p><b>Published on : </b>05&#47;03&#47;2019, 08&#58;58&#58;31</p><p><b>Bollywood News: अभिनेता जॉन अब्राहम ने इस समय भारत-पाकिस्तान के बीच तनाव के माहौल पर युद्ध से जुड़े एक सवाल पर कहा कि युद्ध आतंक के खिलाफ होना चाहिए, मानवता, धर्म और किसी देश के खिलाफ नहीं।</b></p><img src="https://navbharattimes.indiatimes.com/thumb/msid-68263998,width-650,resizemode-4/weather.jpg" width="500" height="600"><p>X
X
, एयर स्ट्राइक और कमांडर अभिनंदन मामले के बाद भारत और पाकिस्तान के बीच रिश्ते नाजुक हो गए हैं। सीमा पर हर समय तनाव का माहौल है। सोशल मीडिया पर बहसों को देखकर युद्ध के आसार नजर आते हैं। ऐसे माहौल में बॉलिवुड अभिनेता जॉन अब्राहम ने अपनी फिल्म 'रोमियो अकबर वॉल्टर' का ट्रेलर लॉन्च किया। जॉन की यह फिल्म भी देशप्रेम, जासूसी और भारत-पाकिस्तान के बीच 1971 के दौरान के तनाव की बात करती है।जॉन ने इस मौके पर भारत-पाकिस्तान के बीच खराब रिश्तों और युद्ध पर बात करते हुए कहा, 'किसी देश या धर्म के खिलाफ युद्ध छेड़ने के बजाय आतंकवाद के खिलाफ कार्रवाई करनी चाहिए। युद्ध आतंक के खिलाफ होना चाहिए, किसी देश या किसी मजहब के खिलाफ नहीं। मैं अपने इस विचार पर बहुत साफ हूं। मैं उन ऐक्टर्स जैसा नहीं हूं, जो कुछ कहने से पहले लोगों की पसंद का ध्यान रखते हैं। मैं चीजों को उसी तरह कहता हूं, जैसी वह होती हैं। इन दिनों ध्रुवीकरण हो रहा है और यह खतरनाक है।'जॉन और उनकी टीम से जब यह सवाल किया गया कि पुलवामा टेरर अटैक के बाद जब देश भर में देशभक्ति की भावना एक नई ऊंचाई पर है, ऐसे में अपनी फिल्म को रिलीज़ करने के फैसले से क्या बॉक्स ऑफिस पर फिल्म को मदद मिलेगी? जवाब में जॉन ने कहा, 'इस समय जिस तरह की स्थिति है, ऐसे में हम अवसरवादियों की तरह बातें नहीं करना चाहते, हमने काफी पहले से ही इस समय के आसपास फिल्म रिलीज करने का फैसला किया था। रिलीज़ का यह फैसला लगभग एक साल पहले ही कर लिया था। हम जानते हैं कि मौजूदा स्थिति पहले जैसी नहीं है, लेकिन वर्तमान समय को ध्यान में रखते हुए लगता है कि देश में जो भी हो रहा है, यह फिल्म उसे प्रतिध्वनित करेगी।'5 अप्रैल को देशभर के सिनेमाघरों में रिलीज़ हो रही 'रोमियो अकबर वॉल्टर' में जॉन अब्राहम और मौनी रॉय के अलावा अभियंता जैकी श्रॉफ, सिकंदर खेर और सुचित्रा कृष्णमूर्ति जैसे दमदार कलाकार नजर आएंगे। फिल्म को संगीत से सजाया है सोहेल सेन, शब्बीर अहमद और अंकित तिवारी की तिकड़ी ने। फिल्म का निर्देशन रॉबी ग्रेवाल ने किया है।</p><a href='../../../Output/output.html'> Back to Output page </a> </body></html>