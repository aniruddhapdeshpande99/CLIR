<!DOCTYPE html><html><body><h1>शाहरुख, विकी कौशल नहीं अब राकेश शर्मा की बायॉपिक के लिए आया रणबीर कपूर का नाम!</h1><p><b>Authors : </b>No Author Specified</p><p><b>Published on : </b>03&#47;03&#47;2019, 20&#58;23&#58;11</p><p><b>Bollywood News: राकेश शर्मा की बायॉपिक अपने अनाउंसमेंट के बाद से लगातार लीड ऐक्टर को लेकर चर्चा में है। लेटेस्ट रिपोर्ट्स के मुताबिक यह रोल रणबीर कपूर को मिला है।</b></p><img src="https://navbharattimes.indiatimes.com/thumb/msid-67510536,width-650,resizemode-4/weather.jpg" width="500" height="600"><p>ये भारत के पहले और विश्‍व के 138वें अंतरिक्ष यात्री थे। इन्‍होंने लो ऑर्बिट में स्थित सोवियत स्‍पेस स्‍टेशन की उड़ान भरी और सात दिनों तक स्‍पेस स्‍टेशन में रहे। बता दें कि जब तत्‍कालीन प्रधानमंत्री इंदिरा गांधी ने राकेश शर्मा से पूछा कि अंतरिक्ष से भारत कैसा लगता है तो उन्‍होंने कहा कि ' सारे जहां से अच्‍छा हिंदुस्‍तान हमारा'।
राकेश शर्मा का जन्‍म 13जनवरी 1949 को पटियाला में हुआ था। ये बचपन से ही पायलट बनना चाहते थे। इसी ख्‍वाहिश को मन में लिए इन्‍होंने सैनिक शिक्षा हैदराबाद से ग्रहण की। इसके बाद वे भारतीय वायुसेना में बतौर टेस्‍ट पायलट भी चुने गए।
इसी दौरान उन्‍हें भारत के पहले अंतरिक्ष यात्री बनने का मौका मिला। हुआ यूं कि 20 सितंबर 1982 में भारतीय अंतरिक्ष अनुसंधान संगठन ' इसरो' के जरिए इन्‍हें अंतरिक्ष एजेंसी इंटरकॉस्‍मोस के अभियान के लिए चुना गया।
उनके लिए यह अविस्‍मरणीय पल था जब 2अप्रैल 1984 को उन्‍हें सोवियत संघ के बैकानूर से सोयूज टी- 11 अंतरिक्ष यान से अन्‍य दो अंतरिक्ष यान के कमांडर वाई. वी मालिशेव और फ्लाइट इंज‍िनियर जी.एम स्‍ट्रकोलॉफ अंतरिक्ष यात्रियों के साथ उड़ान भरने का मौका मिला। इस मिशन में राकेश शर्मा भारत का प्रतिनिधित्‍व कर रहे थे।
सेल्‍यूट-7 में राकेश शर्मा सात दिनों तक रहे। उन्‍होंने वहां 33प्रयोग करे। उन्‍होंने वहां भारहीनता से पैदा होने वाले असर से निपटने के लिए अभ्‍यास भी किया। इसके अलावा तीनों ही अंतरिक्ष यात्रियों ने स्‍पेस स्‍टेशन से मॉस्‍को और नई दिल्‍ली के एक साझा सम्‍मेलन को भी संबोधित किया। तमाम भारतवासी इसके साक्षी बने।
इस अंतरिक्ष मिशन को सकुशल पूरा करके लौटने पर भारत सरकार ने अंतरिक्ष यात्री राकेश शर्मा और उनके अन्‍य दोनों ही साथियों को ' अशोक चक्र' से सम्‍मानित किया। इसके अलावा सोवियत सरकार ने भी उन्‍हें ' हीरो ऑफ सोवियत यूनियन' सम्‍मान से भी नवाजा गया।
अंतरिक्ष में जाने वाले पहले भारतीय राकेश शर्मा के जीवन पर बन रही बायॉपिक अपने अनाउंसमेंट के बाद से लगातार सुर्खियों में है। फिल्म के प्रड्यूसर है रॉनी स्क्रूवाला। सबसे पहले फिल्म में लीड रोल के लिए आमिर खान का नाम आया था।हालांकि बाद में आमिर ने बताया कि उनकी जगह शाहरुख इस फिल्म को करेंगे। हालांकि इसके बाद खबर आ गई कि शाहरुख डॉन सीरीज की तीसरी इंस्टॉलमेंट में काम शुरू करने वाले हैं और उन्होंने यह प्रॉजेक्ट छोड़ दिया है।फिल्म के लीड को लेकर स्थिति साफ नहीं हो पा रही थी इसी बीच विकी कौशल और कार्तिक आर्यन का नाम भी खबरों में आया। अब लेटेस्ट रिपोर्ट की मानें तो रणबीर कपूर का नाम फिल्म के लीड के तौर पर सामने आ रहा है और मेकर्स उनको लेकर फाइनल अनाउंसमेंट करने वाले हैं।हालांकि अभी तक मेकर्स या शाहरुख की तरफ से उनके फिल्म छोड़ने को लेकर कोई ऑफिशल कॉमेंट नहीं आया है।</p><a href='../../../Output/output.html'> Back to Output page </a> </body></html>