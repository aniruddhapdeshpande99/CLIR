<!DOCTYPE html><html><body><h1>Narendra Modi Biopic: ऐक्टर राजेंद्र गुप्ता और यतिन कार्येकर के होंगे महत्वपूर्ण किरदार</h1><p><b>Authors : </b>No Author Specified</p><p><b>Published on : </b>27&#47;02&#47;2019, 10&#58;16&#58;09</p><p><b>Bollywood News: कुछ दिनों पहले खबर आई थी कि नरेंद्र मोदी की बायॉपिक में मनोज जोशी, जरीना वहाब और बरखा बिष्ट जैसे कलाकार जुड़ चुके हैं। इसमें विवेक ओबेरॉय पीएम मोदी की भूमिका निभा रहे हैं।</b></p><img src="https://navbharattimes.indiatimes.com/thumb/msid-68178743,width-650,resizemode-4/weather.jpg" width="500" height="600"><p>X
X
से प्रधानमंत्री नरेंद्र मोदी के जीवन पर बन रही उनकी बायॉपिक चर्चा में है। इस फिल्म में विवेक ओबेरॉय पीएम मोदी की भूमिका में दिखाई देंगे। इसके बाद धीरे-धीरे कई बड़े ऐक्टर्स को फिल्म के महत्वपूर्ण किरदारों के लिए फिल्म से जोड़ा गया है। कुछ दिनों पहले खबर आई थी कि फिल्म में मनोज जोशी, जरीना वहाब और बरखा बिष्ट जैसे कलाकार जुड़ चुके हैं।अब खबर है कि इस फिल्म से ऐक्टर राजेंद्र गुप्ता और यतिन कार्येकर भी जुड़ चुके हैं। बताया जा रहा है कि राजेंद्र इस फिल्म में नरेंद्र मोदी के किरदार में दिखाई देंगे जबकि यतिन फिल्म में आरएसएस के वरिष्ठ नेता लक्ष्मण राव इनामदार का किरदार निभाते नजर आएंगे। दोनों ही कलाकारों ने अहमदाबाद में फिल्म की शूटिंग भी शुरू कर दी है।राजेंद्र गुप्ता ने कहा, 'मैं इस फिल्म में नरेंद्र मोदी के पिता का किरदार निभाकर सम्मानित महसूस कर रहा हूं। मेरे लिए यह रोल जिंदगी में सबसे बड़े मौकों में से एक है। मुझे बहुत खुशी हुई जब संदीप सिंह ने मुझे यह रोल ऑफर कर दिया।' इस बारे में यतिन ने कहा, 'मुझे इस तरह की फिल्म से जुड़ कर बहुत खुशी है। मुझे इस फिल्म के आने का बेसब्री से इंतजार है। इस फिल्म की शूटिंग भी मेरे लिए काफी यादगार रही।' बता दें कि नरेंद्र मोदी की बायॉपिक का डायरेक्शन नैशनल अवॉर्ड विनर डायरेक्टर उमंग कुमार कर रहे हैं।</p><a href='../../../Output/output.html'> Back to Output page </a> </body></html>