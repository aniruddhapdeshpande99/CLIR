<!DOCTYPE html><html><body><h1>कन्फर्म: इसी साल शुरू होगी 'हेरा फेरी 3' की शूटिंग</h1><p><b>Authors : </b>No Author Specified</p><p><b>Published on : </b>02&#47;03&#47;2019, 15&#58;17&#58;41</p><p><b>Bollywood News: पिछले काफी समय से सुपरहिट फिल्म 'हेरा फेरी' के तीसरे पार्टा का इंतजार किया जा रहा है। बार-बार यह फिल्म टलती जा रही थी लेकिन इस बार डायरेक्टर इंद्र कुमार ने यह कन्फर्म कर दिया है कि यह फिल्म जल्द शुरू होगी।</b></p><img src="https://navbharattimes.indiatimes.com/thumb/msid-68231278,width-650,resizemode-4/weather.jpg" width="500" height="600"><p>'हेरा फेरी' 3 की शूटिंग रुकी!
X
साल पहले फिल्म 'हेरा फेरी' रिलीज हुई थी। यह फिल्म अब तक बॉलिवुड की सबसे बेहतरीन कॉमिडी फिल्मों में से एक मानी जाती है। इस फिल्म में परेश रावल अक्षय कुमार और सुनील शेट्टी की तिकड़ी ने जो कॉमिडी का तड़का लगाया, उसे आज तक लोग भूल नहीं पाए हैं। इसके बाद इस फिल्म का दूसरा पार्ट 'फिर हेरा फेरी ' भी रिलीज किया गया था और यह फिल्म भी हिट रही थी।दर्शक पिछले काफी समय से इस फिल्म के तीसरे पार्ट का इंतजार कर रहे हैं। अब लगता है दर्शकों की यह इच्छा पूरी होने वाली है। डायरेक्टर इंद्र कुमार ने यह कन्फर्म किया है कि जल्द ही इस फिल्म की शूटिंग शुरू हो जाएगी। उन्होंने कहा, 'मैं खुश हूं कि यह पॉप्युलर तिकड़ी एक बार फिर वापस आने वाली है। हम इस साल के अंत तक फिल्म की शूटिंग शुरू कर देंगे। अभी इस फिल्म की स्क्रिप्ट लिखी जा रही है। मैं अभी 3 महीने से इस पर ध्यान नहीं दे पा रहा था क्योंकि मैं 'टोटल धमाल' को लेकर बिजी था।'इंद्र कुमार ने बताया कि 'हेरा फेरी' के इस सीक्वल में दर्शकों को बेहतरीन विजुअल इफेक्ट भी देखने को मिलेंगे। उन्होंने बताया कि इस बार फिल्म में भारी-भरकम वीएफएक्स का इस्तेमाल किया जाएगा। इंद्र ने कहा कि इस बार भी यह फिल्म दर्शकों को जरूर पसंद आएगी। बात दें कि इंद्र कुमार की हालिया रिलीज फिल्म 'टोटल धमाल' दर्शकों को काफी पसंद आ रही है और इसने केवल 6 दिनों में 88 करोड़ रुपये की कमाई की है।</p><a href='../../../Output/output.html'> Back to Output page </a> </body></html>