<!DOCTYPE html><html><body><h1>परदे पर कमांडर अभिनंदन का रोल निभाना चाहता हूं: जॉन अब्राहम</h1><p><b>Authors : </b>No Author Specified</p><p><b>Published on : </b>04&#47;03&#47;2019, 15&#58;24&#58;17</p><p><b>Bollywood News: पुलवामा टेरर अटैक और कमांडर अभिनंदन को लेकर फिल्म इंडस्ट्री के तमाम निर्माताओं ने फिल्म के टायटल रजिस्टर्ड करवाए हैं, ऐसे में अभिनेता जॉन अब्राहम ने अपनी फिल्म रॉ के ट्रेलर लॉन्च पर कहा है कि परदे पर कमांडर अभिनंदन का रोल वह खुद प्ले करना चाहते हैं।</b></p><img src="https://navbharattimes.indiatimes.com/thumb/msid-68254192,width-650,resizemode-4/weather.jpg" width="500" height="600"><p>X
विंग कमांडर अभिनंदन की रीढ़ और पसली में चोट
X
अब्राहम पिछले काफी समय से 'फोर्स', 'फोर्स 2', 'मद्रास कैफे', 'सत्यमेव जयते' और 'परमाणु' जैसी देशप्रेम से ओत-प्रोत फिल्मों में नजर आ चुके हैं। अब वह तैयार हैं अपनी अगली फिल्म 'रोमियो अकबर वॉल्टर' के साथ। उनकी यह फिल्म भी देश प्रेम और देश सेवा के बारे में बात करती है। सोमवार की दोपहर मुंबई में जॉन अब्राहम और अभिनेत्री मौनी रॉय ने फिल्म का ट्रेलर लॉन्च किया।अब चूंकि जॉन की यह फिल्म भारत-पाक के तल्ख रिश्तों पर बात करती है और कहानी एक रॉ एजेंट की है, ऐसे में इस मौके पर मीडिया ने जॉन से पुलवामा टेरर अटैक, सर्जिकल स्ट्राइक 2, एयर स्ट्राइक और विंग कमांडर अभिनंदन वर्धमान के वतन वापसी पर बहुत से सवाल पूछे। परदे पर देश प्रेम की भावना किरदारों को निभा रहे जॉन से जब यह पूछा गया कि क्या विंग कमांडर अभिनंदन वर्धमान के किरदार को परदे पर खुद निभाना चाहेंगे?सवाल सुनकर जॉन के चेहरे में खुशी की लहर थी, एक अलग जोश था। जवाब देते हुए जॉन ने कहा, 'जी हां, डेफिनेटली। मेरे हिसाब से वह देश के सच्चे हीरो हैं। मैंने पहले भी कहा है कि हम तो रील लाइफ में हीरो है, लेकिन कमांडर तो हमारे असली हीरो, उनका रोल मिलेगा तो जरूर करना चाहूंगा। मैंने सुना है कि बहुत से निर्माताओं ने पुलवामा टेरर अटैक को लेकर कुछ फिल्मों के नाम को रजिस्टर्ड किया है।'जॉन अब्राहिम 'रोमियो अकबर वॉल्टर' में एक जासूस यानी रॉ एजेंट की भूमिका निभा रहे हैं। अपने किरदार को लेकर बात करते हुए जॉन ने कहा, 'इस समय मैं बहुत ज्यादा अपने किरदार के बारे में बात नहीं करना चाहता हूं, चाहता हूं कि आप मेरे किरदार को जानने के लिए फिल्म देखें। अभी अगर किरदार के बारे में बात करूंगा तो फिल्म की कहानी को लेकर लोगों की दिलचस्पी बरकरार नहीं रहेगी।'5 अप्रैल को देशभर के सिनेमाघरों में रिलीज़ हो रही 'रोमियो अकबर वॉल्टर' में जॉन अब्राहम और मौनी रॉय के अलावा अभियंता जैकी श्रॉफ, सिकंदर खेर और सुचित्रा कृष्णमूर्ति जैसे दमदार कलाकार नजर आएंगे। फिल्म को संगीत से सजाया है सोहेल सेन, शब्बीर अहमद और अंकित तिवारी की तिकड़ी ने। फिल्म का निर्देशन रॉबी ग्रेवाल ने किया है।</p><a href='../../../Output/output.html'> Back to Output page </a> </body></html>