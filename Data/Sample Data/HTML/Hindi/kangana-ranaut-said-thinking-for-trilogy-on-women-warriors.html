<!DOCTYPE html><html><body><h1>कंगना रनौत ने कहा कि 'मणिकर्णिका: द क्‍वीन ऑफ झांसी' के बाद अब बारी है विमिन ट्रिलजी की</h1><p><b>Authors : </b>No Author Specified</p><p><b>Published on : </b>03&#47;03&#47;2019, 13&#58;27&#58;28</p><p><b>Bollywood News: हाल ही में रिलीज हुई फिल्‍म 'मणिकर्णिका : द क्‍वीन ऑफ झांसी' ने ऐक्‍ट्रेस कंगना रनौत को जबरदस्‍त सफलता दी है। इस फिल्‍म के लिए क्रिटिक्‍स ने भी उनकी ऐक्टिंग की तारीफ की है। अब वह विमिन ट्रिलजी के बारे में सोच रही हैं। आइए जानते हैं...</b></p><img src="https://navbharattimes.indiatimes.com/thumb/msid-68241252,width-650,resizemode-4/weather.jpg" width="500" height="600"><p>कॉन्ट्रोवर्सीज के बाद ऐक्‍ट्रेस कंगना रनौत की हाल ही रिलीज हुई फिल्‍म 'मणिकर्णिका : द क्‍वीन ऑफ झांसी' ने जबरदस्‍त सफलता हासिल की। बता दें कि इस पीरियड ड्रामा फिल्म के काफी हिस्से का डायरेक्शन भी कंगना रनौत ने किया है और इसमें वह ऐक्शन और स्टंट करती हुई दिखाई दी हैं। फिल्‍म में कंगना के किरदार को न सिर्फ दर्शकों ने बल्कि क्रिटिक्‍स ने भी खूब सराहा। इस शानदार सक्‍सेस के बाद अब कंगना ने कहा है कि वह विमिन ट्रिलजी बनाने के बारे में सोच रही हैं।मीडिया रिपोर्ट्स के मुताबिक ऐक्‍ट्रेस कंगना रनौत अब महिला योद्धाओं पर फिल्‍म बनाएंगी। उनका कहना है यह विमिन ट्रिलजी का हिस्‍सा होंगी। बता दें कि हाल ही में कंगना ने एक इंटरव्‍यू में कहा कि 'मणिकर्णिका : द क्‍वीन ऑफ झांसी' इस विमिन ट्रिलजी का पहला भाग हो सकती है। अब दूसरा भाग ' दुर्गावती ' और तीसरा भाग ' रजिया सुल्‍तान ' या कोई अन्‍य योद्धा हो सकती हैं।इसके अलावा हाल ही में चर्चा में रही उनकी बायॉपिक पर भी बात की। कंगना ने कहा कि अगर उनकी बायॉपिक बनती है तो उसके हर ऐपिसोड में उनकी जिंदगी के तमाम संघर्षों के बारे में देखने को मिलेगा। हालांकि उसमें फिल्‍म इंडस्‍ट्री के किसी भी व्‍यक्ति को एक्‍सपोज नहीं किया जाएगा।वर्कफ्रंट की बात करें तो कंगना जल्‍दी ही एकता कपूर के प्रॉडक्शन में बन रही फिल्म 'मेन्टल है क्या' और अश्विनी अय्यर तिवारी के निर्देशन में बनने वाली फिल्म 'पंगा' में मुख्‍य भूमिका में नजर आएंगी।</p><a href='../../../Output/output.html'> Back to Output page </a> </body></html>