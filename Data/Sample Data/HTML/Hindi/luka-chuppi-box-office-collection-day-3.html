<!DOCTYPE html><html><body><h1>'Luka Chuppi' Box Office Day 3: दमदार रहा पहला वीकेंड</h1><p><b>Authors : </b>No Author Specified</p><p><b>Published on : </b>04&#47;03&#47;2019, 17&#58;05&#58;00</p><p><b>Bollywood News: कार्तिक आर्यन, कृति सेनन स्टारर फिल्म लुका-छुपी को दर्शकों का भरपूर प्यार मिल रहा है। फिल्म ने तीसरे दिन काफी अच्छी कमाई की है और यह कार्तिक आर्यन के करियर की सबसे बड़ी ओपनर बन गई है।</b></p><img src="https://navbharattimes.indiatimes.com/thumb/msid-68255383,width-650,resizemode-4/weather.jpg" width="500" height="600"><p>X
लक्ष्मण उतेकर की रोमांटिक-कॉमिडी फिल्म ' लुका छुपी ' ने पहले वीकेंड काफी अच्छा प्रदर्शन किया। संडे को फिल्म में काफी अच्छी ग्रोथ दिखाई दी। कार्तिक आर्यन और कृति सेनन इस फिल्म में पहली बार एक साथ दिखाई दिए हैं। फिल्म में पंकज त्रिपाठी, अपारशक्ति खुराना अहम भूमिकाओं में हैं। फिल्म 1 मार्च को रिलीज हुई और बॉक्स ऑफिस पर सुशांत सिंह राजपूत की फिल्म 'सोन चिड़िया' से इसका क्लैश था।लेटेस्ट रिपोर्ट्स के मुताबिक, संडे को तीसरे दिन फिल्म ने 13 करोड़ रुपये की कमाई की है। तीसरे दिन फिल्म में 30 फीसदी की ग्रोथ दर्ज की गई। फिल्म बॉक्स ऑफिस पर अब तक 30.50 करोड़ रुपए कमा चुकी है।फिल्म यंगस्टर्स को काफी पसंद आ रही है। यह फिल्म कार्तिक आर्यन के करियर की सबसे बड़ी ओपनिंग फिल्म है। 'लुका छुपी' देशभर में 2100 स्क्रीन्स में रिलीज हुई है।</p><a href='../../../Output/output.html'> Back to Output page </a> </body></html>