<!DOCTYPE html><html><body><h1>कन्‍फर्म : 5 अप्रैल को नहीं रिलीज होगी ' पीएम नरेंद्र मोदी'</h1><p><b>Authors : </b>No Author Specified</p><p><b>Published on : </b>04&#47;04&#47;2019, 19&#58;45&#58;45</p><p><b>Bollywood News: प्रधानमंत्री नरेंद्र मोदी की बायॉपिक 'पीएम नरेंद्र मोदी' की रिलीज फिलहाल आगे बढ़ा दी गई है। फिल्‍म के प्रड्यूसर ने सोशल साइट पर इसकी जानकारी दी है। आइए जानते हैं...</b></p><img src="https://navbharattimes.indiatimes.com/thumb/msid-68726009,width-650,resizemode-4/weather.jpg" width="500" height="600"><p>This is to confirm, our film 'PM Narendra Modi' is not releasing on 5th April. Will update soon. — Sandip Ssingh (@sandip_Ssingh) 1554376220000
X
नरेंद्र मोदी की बायॉपिक 'पीएम नरेंद्र मोदी' की रिलीज डेट आगे बढ़ाए जाने को लेकर लगाए जा रहे कयास खत्‍म हुए। फिल्‍म के प्रड्यूसर ने खुद ही सोशल साइट पर फिल्‍म की रिलीज डेट 5 अप्रैल से आगे बढ़ाए जाने की जानकारी दी। हालांकि फिल्‍म कब रिलीज होगी इसके बारे में फिलहाल कुछ नहीं कहा गया है।बता दें कि फिल्‍म 'पीएम नरेंद्र मोदी' पहले 5 अप्रैल को रिलीज होने वाली थी। लेकिन फिल्‍म के प्रड्यूसर संदीप सिंह ने अपने ट्वीटर अकांउट पर यह कन्‍फर्म किया कि फिल्‍म अब 5 अप्रैल को नहीं रिलीज होगी। इसके अलावा उन्‍होंने यह भी लिखा है कि जल्‍दी ही फिल्‍म की अगली रिलीज डेट शेयर की जाएगी।बता दें कि पहले इस फिल्म की रिलीज को रोके जाने के लिए दिल्ली, मुंबई और इलाहाबाद हाई कोर्ट में याचिकाएं दाखिल की गई थीं। अब यह मामला सुप्रीम कोर्ट तक पहुंच चुका है। सुप्रीम कोर्ट इस मामले की सुनवाई सोमवार 8 अप्रैल को करेगा। सेंसर बोर्ड से पहले ही इस फिल्म को क्लीयरेंस नहीं मिली है। कहा जा रहा है कि इसी के चलते फिल्‍म की रिलीज टाली गई है। वहींं सुप्रीम कोर्ट में याचिका दाखिल करने वाले वकील अमन पंवार की ओर से सीनियर एडवोकेट अभिषेक मनु सिंघवी ने कहा कि 2 हाई कोर्ट्स ने इस फिल्म की रिलीज को रोके जाने से इनकार कर दिया है। सिंघवी ने कहा कि इस फिल्म के रिलीज होने से चुनाव प्रभावित हो सकते हैं और यह संविधान की स्वतंत्र और निष्पक्ष चुनाव की अवधारणा के विपरीत है।मीडिया रिपोर्ट्स के मुताबिक फिल्म में चुनाव प्रचार का कॉन्टेंट होने के कारण ही चुनाव आयोग असमंजस में है क्योंकि इसकी रिलीज डेट इलेक्शन के पहले फेस 11 अप्रैल से पहले ही आ रही है जिसके ऊपर काफी बवाल हो रहा है। बता दें कि कई विपक्षी पार्टियों ने भी चुनाव आयोग से इसकी रिलीज टाले जाने की बात कही है। उनका आरोप है कि इस फिल्म के जरिए आदर्श चुनाव आचार संहिता का उल्लंघन होता है।</p><a href='../../../Output/output.html'> Back to Output page </a> </body></html>