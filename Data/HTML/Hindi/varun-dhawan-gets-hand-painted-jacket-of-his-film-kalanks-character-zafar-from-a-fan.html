<!DOCTYPE html><html><body><h1>वरुण धवन को फैन से मिला खास गिफ्ट, ऐक्टर ने शेयर की तस्वीर</h1><p><b>Authors : </b>No Author Specified</p><p><b>Published on : </b>17&#47;03&#47;2019, 11&#58;41&#58;10</p><p><b>Bollywood News: वरुण धवन के दीवाने सिर्फ भारत में ही नहीं बल्कि दुनियाभर में मौजूद है। यह ऐक्टर अपने फैन्स के बीच कितना ज्यादा पॉप्युलर है इसका सबूत हाल ही में एक फैन के गिफ्ट में नजर आया।</b></p><img src="https://navbharattimes.indiatimes.com/thumb/msid-67706993,width-650,resizemode-4/weather.jpg" width="500" height="600"><p>देखें- 'माधुरी मैम' पर आलिया ने ली वरुण की मौज
X
ऐक्टर वरुण धवन अपने क्यूट फेस और दमदार ऐक्टिंग के कारण बड़ी फैन फॉलोइंग रखते हैं। वह जब भी कहीं जाते हैं फैन्स उनके साथ फोटो खिंचवाने के लिए बेकरार दिखते हैं। हालांकि, इस बार फैन से मिलना वरुण के लिए कुछ ज्यादा ही स्पेशल रहा, ऐसा इसलिए क्योंकि उन्हें अपने फैन से खास गिफ्ट मिला है।वरुण धवन इन दिनों अपनी अपकमिंग फिल्म 'कलंक' के प्रमोशन में बिजी हैं। इसके साथ ही वह डांस बेस्ड फिल्म 'स्ट्रीट डांसर' की यूके में शूटिंग कर रहे हैं। 'कलंक' के प्रमोशन के लिए इस बार जब वरुण भारत लौट रहे थे तो उन्हें फैन से गिफ्ट मिला।फिल्म 'कलंक' में जफर का किरदार निभा रहे वरुण धवन को उनके एक फैन ने हैंड पेंटिड जैकेट दी है। इस डेनिम जैकेट पर वरुण के किरदार जफर को बनाया गया है और ऊपर की ओर फिल्म का नाम भी लिखा है।वरुण को यह जैकेट कितनी पसंद आई यह उनके स्टेटस से पता चलता है। वरुण ने जैकेट पहनकर उसकी बैक साइड की फोटो लेकर शेयर करते हुए लिखा, 'अब तक के मेरे रोल्स में से जफर का किरदार सबसे आइकॉनिक रहा। लंदन से जाने से ठीक पहले मुझे हैंड पेंटिड जफर जैकेट मिली। मुझे काफी कूल महसूस हो रहा है। थैंक यू।'बता दें कि, फिल्म 'कलंक' 17 अप्रैल को रिलीज की जानी है। इस मूवी में वरुण धवन के साथ एक बार फिर आलिया भट्ट की जोड़ी जमती नजर आएगी। इन दोनों स्टार्स के अलावा फिल्म में संजय दत्त, माधुरी दीक्षित, सोनाक्षी सिन्हा और आदित्य रॉय कपूर भी अहम किरदार निभाते दिखेंगे।</p><a href='../../../Output/output.html'> Back to Output page </a> </body></html>