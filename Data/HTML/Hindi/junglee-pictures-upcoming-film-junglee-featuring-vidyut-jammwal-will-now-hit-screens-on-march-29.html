<!DOCTYPE html><html><body><h1>Junglee: विद्युत जामवाल की यह फिल्म 5 अप्रैल को नहीं, 29 मार्च को हो रही रिलीज़</h1><p><b>Authors : </b>No Author Specified</p><p><b>Published on : </b>11&#47;03&#47;2019, 13&#58;10&#58;42</p><p><b>Bollywood News: विद्युत जामवाल की अगली फिल्म 'जंगली' जो पहले 5 अप्रैल को रिलीज़ होनेवाली थी, अब एक सप्ताह पहले रिलीज़ हो रही है। यह फिल्म 29 मार्च को सिनेमाघरों में पहुंच जाएगी।</b></p><img src="https://navbharattimes.indiatimes.com/thumb/msid-68354666,width-650,resizemode-4/weather.jpg" width="500" height="600"><p>Gananatha Prananam to the mighty tusker Bhola! Now meet Raj & Bhola a week early, #Junglee set to release on M… https://t.co/AtbcGUNB8E — Junglee Pictures (@JungleePictures) 1552286059000
The gates of the Jungle now open on 29th March. Meet @VidyutJammwal in #Junglee soon @iampoojasawant @StarAshaBhat… https://t.co/2G4z2JvhR1 — BombayTimes (@bombaytimes) 1552278720000
फिल्म JUNGLEE का ट्रेलर रिलीज
X
बॉलिवुड ऐक्टर विद्युत जामवाल की अगली फिल्म 'जंगली' को लेकर इन दिनों काफी चर्चा है। इस फिल्म का ट्रेलर दर्शकों को काफी पसंद आया, जिसे अब तक 2 करोड़ से ज्यादा लोग देख चुके हैं। फिल्म रिलीज़ का बेसब्री से इंतज़ार कर रहे फैन्स के लिए हमारे पास एक बड़ी खुशखबरी है, क्योंकि उनका यह इंतज़ार बहुत जल्द खत्म होनेवाला है। फिल्म जो पहले 5 अप्रैल को रिलीज़ होनेवाली थी, अब खबर है कि इसे एक सप्ताह पहले रिलीज़ किया जा रहा है। इसी के साथ फिल्म का एक नया पोस्टर भी जारी किया गया है।लेटेस्ट रिपोर्ट की मानें तो फिल्म 'जंगली' की रिलीज़ डेट 5 अप्रैल से पहले कर दी गई और अब यह फिल्म 29 मार्च को सिनेमाघरों में छा जाएगी। बता दें कि इस फिल्म में एक बार फिर विद्युत का ऐक्शन पैक्ड अवतार देखने को मिलने वाला है यानी विद्युत जामवाल के रूप में बच्चों को इंडियन टार्जन देखने को मिलेगा।मेकर्स ने इस घोषणा के साथ-साथ इस फिल्म का एक नया पोस्टर पर रिलीज़ किया है, जिसमें विद्युत जामवाल नमस्कार की मुद्दा में हाथी के सामने खड़े नजर आ रहे हैं। इस तस्वीर के बैकग्राउंड में दिख रहे हैं कई शिकारी, जिनके हाथ में बंदूकें हैं।बता दें कि फिल्म हाथी (भोला) और इंसान (राज- विद्युत) के बीच की दोस्ती और फिर लालची शिकारियों से जंगल के जानवरों को बचाने की कहानी के बीच उलझी है, जो दर्शकों के इमोशंस को छूने का दम रखती है। इतना ही नहीं, इस फिल्म में प्राचीन मार्शल आर्ट की तकनीक कलारिपयट्टु और एनिमल मूवमेंट का खास मिक्सचर दिखेगा। बड़े पर्दे पर करीब 40 साल बाद असली हाथी देखे जा सकेंगे। फुल ऐक्शन से भरपूर यह फिल्म जंगली जानवरों से इंसान की दोस्ती की मिसाल दिखाने जा रही है।बताना चाहेंगे कि 'जंगली' फिल्म का निर्देशन हॉलिवुड के डायरेक्टर चक रसल (द मास्क और स्कॉर्पियन किंग के लिए मशहूर) कर रहे हैं। विद्युत जानवरों के डॉक्टर की भूमिका में हैं जो अपने फैमिली एलिफेंट रिजर्व में इंटरनैशनल शिकारियों के रैकेट का पता लगाते हैं और उससे लड़ते हैं। जंगली फिल्म्स की 'जंगली' के प्रड्यूसर हैं विनीत जैन और को-प्रड्यूसर प्रीति शाहनी हैं। यह फिल्म अब 29 मार्च को रिलीज होगी।</p><a href='../../../Output/output.html'> Back to Output page </a> </body></html>