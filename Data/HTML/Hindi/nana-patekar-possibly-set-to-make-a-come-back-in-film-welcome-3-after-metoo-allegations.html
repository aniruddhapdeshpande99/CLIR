<!DOCTYPE html><html><body><h1>जानें, #MeToo के आरोप के बाद किस फिल्म से वापसी करेंगे नाना पाटेकर!</h1><p><b>Authors : </b>No Author Specified</p><p><b>Published on : </b>11&#47;02&#47;2019, 18&#58;35&#58;25</p><p><b>Bollywood News: #MeToo के आरोप के बाद नाना पाटेकर फिल्म 'हाउसफुल 4' से बाहर हो गए थे, लेकिन अब जब मामला ठंठा पड़ता दिखाई दे रहा है, तो नाना के फिल्मों में वापस लौटने की खबर तेज हो गई है।</b></p><img src="https://navbharattimes.indiatimes.com/thumb/msid-66136286,width-650,resizemode-4/weather.jpg" width="500" height="600"><p>X
विडियो: तनुश्री विवाद पर बोले नाना पाटेकर
X
अभियान की शुरुआत अभिनेत्री तनुश्री दत्ता ने की थी। तनुश्री ने फिल्म 'हॉर्न ओके प्लीज' के सेट पर अभिनेता नाना पाटेकर द्वारा छेड़-खानी किए जाने का आरोप लगाया था। तनुश्री के इस आरोप को भले 10 साल पहले इतनी गंभीरता से नहीं लिया गया था, लेकिन 10 साल बाद जब तनुश्री ने इस छेड़-छाड़ की घटना को #MeToo अभियान से जोड़कर, फिर से दुनिया के सामने रखा तो नाना पाटेकर पर मुसीबतों का पहाड़ टूट पड़ा।तनुश्री की शिकायत के तुरंत बाद आनन-फानन में नाना पाटेकर को फिल्म 'हाउसफुल 4' से बाहर कर दिया गया। इसके अलावा कई और प्रॉजेक्ट, जिनमें नाना को कास्ट किए जाने की बात चल रही थी, सब ड्राप कर दिया गया। अब जब #MeToo का मामला ठंठा पड़ता दिखाई दे रहा है, ऐसे में खबर आ रही है कि निर्माता फिरोज नाडियाडवाला अपनी सुपरहिट फ्रेंचाइज ' वेलकम 3 ' में नाना को कास्ट कर चुके हैं।खबरें हैं कि 'वेलकम 3' का निर्देशन कोरियॉग्रफर से निर्देशन में कदम रखने वाले अहमद खान करेंगे। हमने इस खबर की सही जानकारी के लिए जब अहमद खान से संपर्क किया तो उन्होंने कहा, 'मैंने तो अभी-अभी निर्माता साजिद नाडियाडवाला की बागी 3 की स्क्रिप्ट खत्म की है और इस समय मैं बागी 3 की शूटिंग से पहले के सारे काम निपटाने में लगा हूं। वेलकम 3 को लेकर मेरे पास कोई भी पुख्ता जानकारी नहीं है।'अहमद आगे कहते हैं, 'वैसे भी वेलकम 3 निर्माता फिरोज नाडियाडवाला की फिल्म है। अब बहुत सी बातें होती रहती हैं... नाडियाडवाला भाइयों के साथ 8 से 10 कहानियों पर मेरी बात चल रही है, लेकिन मैं काम सिर्फ अभी बागी 3 पर कर रहा हूं। रही बात नाना पाटेकर की कास्टिंग को लेकर तो इसके बारे में भी मुझे कोई आइडिया नहीं है।'बॉलिवुड के गलियारों में 'वेलकम 3' में नाना की कास्टिंग की खबर गरमा-गरम है, लेकिन फिल्म की टीम इसे गलत बता रही है। वह नाना के नाम के सामने आने के बाद किसी तरह का कोई विवाद नहीं चाहती है। खबर है कि 'वेलकम 3' में नाना के अलावा जॉन अब्राहम, अनिल कपूर और परेश रावल का नाम भी फाइनल कर लिया गया है। बता दें, कि फिल्म 'वेलकम' और 'वेलकम बैक' की सफलता में नाना पाटेकर के शानदार अभिनय का बड़ा योगदान रहा है।</p><a href='../../../Output/output.html'> Back to Output page </a> </body></html>