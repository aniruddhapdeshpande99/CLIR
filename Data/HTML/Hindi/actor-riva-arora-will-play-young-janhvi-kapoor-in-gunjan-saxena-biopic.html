<!DOCTYPE html><html><body><h1>श्रीदेवी के साथ काम करने के बाद जाह्नवी कपूर के बचपन का रोल करेंगी यह ऐक्ट्रेस</h1><p><b>Authors : </b>No Author Specified</p><p><b>Published on : </b>28&#47;02&#47;2019, 16&#58;24&#58;53</p><p><b>Bollywood News: श्रीदेवी के साथ मॉम फिल्म में काम करने वाली रीवी आरोड़ा अब उनकी बेटी जाह्नवी की अपकमिंग फिल्म में उनके बचपन का रोल निभाती दिखाई देंगी।</b></p><img src="https://navbharattimes.indiatimes.com/thumb/msid-67941342,width-650,resizemode-4/weather.jpg" width="500" height="600"><p>श्रीदेवी अपने बेटियों से बहुत प्यार करती थीं। उनको लेकर वह काफी पजेसिव भी थीं। वह एक स्ट्रिक्ट मॉम होने के साथ ही काफी केयरिंग मां भी थीं। अगर वह गलतियों पर डांटती थीं तो जाह्नवी और खुशी की सबसे अच्छी दोस्त भी वह ही थीं।
ऐक्ट्रेस श्रीदेवी का अपनी बेटियों जाह्नवी कपूर और खुशी कपूर के लिए प्यार फोटोज में भी झलकता था।
वह अक्सर इंस्टाग्राम पर दोनों बेटियों के साथ तस्वीरें शेयर करती थीं, जिनमें तीनों ही बेहद खूबसूरत नजर आती थीं।
जाह्नवी और खुशी के साथ वह क्वॉलिटी टाइम बिताना नहीं भूलती थीं। वह उनके साथ हॉलिडे पर भी जाती थीं।
ट्रिप के दौरान की तस्वीरों में वह कभी बेटियों का हाथ थामे तो कभी उन्हें गले लगाए दिखती थीं।
फैमिली प्रोग्राम हो या फिर इवेंट में जाना हो श्रीदेवी खुद के साथ ही बेटियों के कपड़ों को लेकर भी काफी ध्यान रखती थीं।
उनकी ज्यादातर ड्रेसेज मनीष मल्होत्रा डिजाइन करते थे। श्रीदेवी के जाने के बाद भी मनीष मल्होत्रा जाह्नवी और खुशी का काफी ख्याल रखते हैं।
बेटियों के बर्थडे पर भी श्रीदेवी उन्हें प्यारी तस्वीरें शेयर कर विश करना नहीं भूलती थीं। वह कई बार बेटियों के बचपन की तस्वीरें भी पोस्ट करती थीं। इसके साथ ही वह स्पेशल पार्टीज भी प्लान करती थीं।
जाह्नवी ने जब ऐक्ट्रेस बनने का फैसला किया तो श्रीदेवी ने उनका सपॉर्ट करने में कोई कसर नहीं छोड़ी।
जब जाह्नवी की डेब्यू फिल्म 'धड़क' की शूटिंग डिले होने लगी तब श्रीदेवी खुद करण जौहर के पास गई थीं और उन्हें डांटा था।
यह इंसिडेंट भी दिखाता है कि श्रीदेवी अपनी बेटियों के कुछ भी करने को तैयार थीं। अब उनके जाने के बाद जाह्नवी और खुशी एक-दूसरे का ख्याल रखती हैं।
श्रीदेवी के साथ 'मॉम' में बतौर चाइल्ड ऐक्टर काम करने वालीं रीवा अरोड़ा अब उनकी बेटी जाह्नवी की फिल्म में नजर आएंगी। रीवा जाह्नवी की अपकमिंग गुंजन सक्सेना की बायॉपिक में उनके बचपन का रोल करेंगी।अपने इंस्टाग्राम हैंडल से रीवा ने जाह्नवी के साथ एक तस्वीर शेयर की और इस बारे में जानकारी दी। पोस्ट में उन्होंने बताया कि कैसे वह जाह्नवी से 'मॉम' के सेट्स पर मिली थीं और जॉह्नवी अभी भी उतनी ही स्वीट हैं।उन्होंने पोस्ट पर कैप्शन दिया, ' जाह्नवी कपूर के साथ हूं, प्यारी पर्सनैलिटी हैं। बिल्कुल वैसी ही जैसी 'मॉम' की शूटिंग के वक्त थीं। और आज उनसे साथ शूटिंग कर रही हूं। समय बदल जाता है पर कुछ लोग कभी नहीं बदलते। वही प्यार, वही स्वीटनेस, जीवन से भरी हुईं, साथ में काम करके गर्व है।'रिपोर्ट्स के मुताबिक गुंजन सक्सेना की बायॉपिक में रीवा जाह्नवी के बचपन का रोल निभाएंगी। फिल्म में जाह्नवी लीड रोल में हैं। इसके अलावा जाह्नवी करण जौहर की फिल्म तख्त में भी नजर आएंगी।</p><a href='../../../Output/output.html'> Back to Output page </a> </body></html>