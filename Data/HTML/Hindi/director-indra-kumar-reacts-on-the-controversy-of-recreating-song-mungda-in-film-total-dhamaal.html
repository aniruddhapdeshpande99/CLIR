<!DOCTYPE html><html><body><h1>सोनाक्षी सिन्हा के 'मुंगड़ा' सॉन्ग की आलोचना पर डायरेक्टर इंद्र कुमार ने दिया जवाब</h1><p><b>Authors : </b>No Author Specified</p><p><b>Published on : </b>09&#47;02&#47;2019, 10&#58;52&#58;21</p><p><b>Bollywood News: फिल्म 'टोटल धमाल' में साल 1997 में आई फिल्म 'इनकार' के सुपरहिट गाने 'मुंगड़ा' को रीक्रिएट किया गया है। इस गाने को सोनाक्षी सिन्हा पर फिल्माया गया है। गाने के रिलीज होने के बाद से ही इसकी आलोचना शुरू हो गई थी।</b></p><img src="https://navbharattimes.indiatimes.com/thumb/msid-67911294,width-650,resizemode-4/weather.jpg" width="500" height="600"><p>X
में रीक्रिएट किए गए सॉन्ग 'मुंगड़ा' को लेकर मेकर्स को काफी आलोचनाओं का सामना करना पड़ रहा है। अब इस मामले में आखिरकार डायरेक्टर इंद्र कुमार ने चुप्पी तोड़ी है। उन्होंने अपने बयान में दूसरे फिल्म इंडस्ट्री के उन लोगों पर भी सवाल उठाए जो इस गाने की आलोचना कर रहे हैं।इंद्र कुमार ने सोनाक्षी सिन्हा पर फिल्माए गए गाने पर हो रहे विवाद को लेकर कहा, 'जब मेरी 1997 में रिलीज हुई फिल्म इश्क के गाने नींद चुराई मेरी को रोहित शेट्टी की फिल्म गोलमाल रिटर्न्स में रीक्रिएट किया गया, तब किसी ने मेरी परमिशन नहीं ली थी। गाने के राइट्स म्यूजिक कंपनी के पास होते हैं और उनके पास अधिकार है कि वह गानों के साथ जो करना चाहे करें।'उन्होंने आगे कहा, 'गानों को रीक्रिएट करना एक तरीका है जिसके जरिए पुराने गानों के प्रति सम्मान दिखाया जाता है।' उनका यह जवाब म्यूजिक डायरेक्टर राजेश रोशन के उस कॉमेंट पर था जिसमें उन्होंने कहा था कि आजकल के फिल्ममेकर्स के पास नए गाने बनाने का कॉन्फिडेंस नहीं है।दरअसल, फिल्म 'टोटल धमाल' में साल 1997 में आई फिल्म 'इनकार' में हेलन पर फिल्माए गए गाने 'मुंगड़ा' को रीक्रिएट किया गया है। इस क्लासिक हिट सॉन्ग का रिमेक बनाया जाना कई लोगों को पसंद नहीं आया।ऑरिजनल सॉन्ग के म्यूजिक डायरेक्टर राजेश रोशन और सिंगर्स उषा और लता मंगेशकर ने इस रिमेक सॉन्ग की आलोचना की थी। उनकी ओर से कहा गया था कि रिमेक से पहले उनसे गाने को लेकर किसी तरह की कोई परमिशन नहीं ली गई।</p><a href='../../../Output/output.html'> Back to Output page </a> </body></html>