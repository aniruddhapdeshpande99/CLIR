<!DOCTYPE html><html><body><h1>'सब कुशल मंगल' से फिल्‍म डेब्‍यू करेंगे पद्मिनी कोल्‍हापुरे के बेटे प्रियांक शर्मा</h1><p><b>Authors : </b>No Author Specified</p><p><b>Published on : </b>23&#47;01&#47;2019, 16&#58;52&#58;58</p><p><b>Bollywood News: फिल्‍म की कहानी झारखंड की पृष्‍ठभूमि पर है जहां टीम 45 दिनों तक शूट करेगी। फिल्‍म को नितिन मनमोहन की बेटी प्राची प्रड्यूस करेंगी। इसमें अक्षय खन्‍ना अहम किरदार में नजर आएंगे।</b></p><img src="https://navbharattimes.indiatimes.com/thumb/msid-67657630,width-650,resizemode-4/weather.jpg" width="500" height="600"><p>ऐक्‍ट्रेस पद्मिनी कोल्‍हापुरे और फिल्‍ममेकर प्रदीप शर्मा के बेटे प्रियांक शर्मा फिल्‍मों में डेब्‍यू करने के लिए तैयार है। वह फर्स्‍ट टाइम डायरेक्‍टर करण कश्‍यप की फिल्‍म 'सब कुशल मंगल' में दिखेंगे जिस पर अगले महीने से काम शुरू होगा।फिल्‍म को नितिन मनमोहन की बेटी प्राची प्रड्यूस करेंगी। फिल्‍म में अक्षय खन्‍ना अहम किरदार में नजर आएंगे। पद्मिनी ने हमारे सहयोगी मिरर को बताया, 'मैं काफी एक्‍साइटेड हूं। घर का माहौल हमेशा से नॉन फिल्‍मी रहा है। प्रियांक पर ऐक्‍टर या फिल्‍ममेकर बनने का कोई प्रेशर नहीं था। यह उसकी खुद की चॉइस है।'कोल्‍हापुरे ने याद करते हुए बताया कि जब प्रियांक स्‍कूल में थे तो उनका इंट्रेस्‍ट ड्रामा जैसी चीजों में था। उनके टीचर हमेशा उनकी तारीफ करते थे। उन्‍हें फिल्‍मों का काफी शौक है और न्‍यू यॉर्क के ली स्‍ट्रैसबर्ग इंस्‍टिट्यूट से उन्‍होंने एक साल का ऐक्‍टिंग कोर्स भी किया है।वहीं, प्रड्यूसर प्राची ने बताया, 'जब हमारे कास्‍टिंग डायरेक्‍टर ने प्रियांक की तस्‍वीर भेजी, मैंने तुरंत उन्‍हें पहचान लिया। हम एक ही स्‍कूल और एक ही क्‍लास में पढ़े हैं। वह इस रोल के लिए बिल्‍कुल पर्फेक्‍ट लग रहे थे।'प्राची ने आगे बताया, 'जब मैं और मेरी टीम प्रियांक के घर पहुंची और उन्‍हें व उनके पैरंट्स को नैरेशन दिया तो वे लोग काफी हंसे और फिर तुरंत फिल्‍म के लिए हां कर दी।' बता दें, फिल्‍म की कहानी झारखंड की पृष्‍ठभूमि पर है जहां टीम 45 दिनों तक शूट करेगी। शूट फरवरी के आखिर में शुरू होगा।</p><a href='../../../Output/output.html'> Back to Output page </a> </body></html>