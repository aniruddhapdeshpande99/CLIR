<!DOCTYPE html><html><body><h1>इस साल रिलेशनशिप में आना चाहती हैं कटरीना कैफ</h1><p><b>Authors : </b>No Author Specified</p><p><b>Published on : </b>18&#47;02&#47;2019, 16&#58;31&#58;34</p><p><b>Bollywood News: बॉ‍लिवुड की टॉप ऐक्‍ट्रेसेस में से एक कटरीना कैफ को न सिर्फ उनके काम के लिए सराहा जाता है बल्कि उनका फैशन सेंस भी कमाल का है। करियर में तमाम उतार-चढ़ाव देखने के बाद बावजूद वह अपने काम को लेकर पॉजिटिव अप्रोच रखती हैं। यही वजह है कि फिल्‍म इंडस्‍ट्री में आज वह सफलता के मुकाम पर हैं।</b></p><img src="https://navbharattimes.indiatimes.com/thumb/msid-68034157,width-650,resizemode-4/weather.jpg" width="500" height="600"><p>में बॉलिवुड से डेब्‍यू करने वाली ऐक्‍ट्रेस कटरीना कैफ आज इंडस्‍ट्री की टॉप ऐक्‍ट्रेसेस में से एक हैं। हालांकि एक वक्‍त था जब उन्‍हें डांस करना भी नहीं आता था और आज वह बताती हैं क‍ि क्‍या और कैसे अच्‍छा किया जा सकता है। इन सबके पीछे उनकी मेहनत और काम के प्रति लगन को अप्रीशियेट किया जाता है। इसकी ही वजह से वह आज कामयाब ऐक्‍ट्रेस हैं। इसके अलावा उनके फैशन सेंस या फिर बेबाक रवैये की बात करें तो कमाल का है। लोग उनके इस अंदाज के दीवाने हैं। बता दें कि हाल ही में वह एक इंटरव्‍यू दे रही थीं। जहां उन्‍होंने कहा कि वह इस साल रिलेशन‍शिप में आना चाहती हैं।मीडिया रिपोर्ट्स के मुताबिक कटरीना से इस इंटरव्‍यू में पूछा गया कि किसी तीन विशिज के बारें में बताए, जिन्‍हें वह इस साल 2019 में पूरा करना चाहती हैं। इस पर उन्‍होंने कहा कि सबसे पहले तो वह इस साल रिलेशनशिप में आना चाहती हैं।बता दें कि पिछले कुछ सालों में कटरीना कैफ का नाम सलमान खान, रणबीर कपूर, आदित्‍य रॉय कपूर और सिद्धार्थ मल्‍होत्रा के साथ जोड़ा जा चुका है। जबकि हकीकत में ऐसा कुछ सामने नहीं आया। इसके अलावा बीच में यह भी अफवाह थी कि कटरीना और रणबीर कपूर रिलेशनशिप में हैं। हालांकि अब खुद उन्‍होंने यह बात साफ कर दी है कि वह सिंगल हैं और वह किसी बेहद खास का इंतजार कर रही हैं।रिलेशनशिप के अलावा कटरीना ने बताया कि वह इस साल फिल्‍मफेयर अवॉर्ड और खुद की प्रॉडक्‍शन कंपनी चाहती हैं। बता दें कि कटरीना कैफ ने साल 2003 में डेब्‍यू किया था। इसके बाद वह 'मैंने प्‍यार क्‍यूं किया,' 'नमस्‍ते लंदन,' 'न्‍यूयॉर्क,' 'अजब प्रेम की गजब कहानी,' 'राजनीति,' 'जिंदगी ना मिलेगी दोबारा,' 'मेरे ब्रदर की दुल्‍हन,' ' धूम 3 ' और ' जीरो ' सहित अन्‍य फिल्‍मों में नजर आईं। इन फिल्‍‍‍‍‍‍मों में कटरीना को उनकी ऐक्टिंग के लिए काफी अप्रीशियेट किया गया। वहीं सोशल साइट्स पर भी उनकी फैंन फॉलोइंग काफी है।वर्कफ्रंट की बात करें तो कटरीना इस साल ईद के मौके पर रिलीज होने वाली फिल्‍म 'भारत' में नजर आएंगी। इस फिल्‍म में उनके अलावा सलमान खान, दिशा पाटनी, नोरा फतेही और सुनील ग्रोवर भी शामिल हैं। बता दें य‍ह फिल्‍म साल 2014 में आई साउथ कोरियन फिल्‍म पर आधरित है।</p><a href='../../../Output/output.html'> Back to Output page </a> </body></html>