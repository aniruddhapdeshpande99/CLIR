<!DOCTYPE html><html><body><h1>#MeToo: राजकुमार हिरानी विवाद पर बोलने से कतराए नवाजुद्दीन सिद्दीकी</h1><p><b>Authors : </b>No Author Specified</p><p><b>Published on : </b>22&#47;01&#47;2019, 08&#58;24&#58;44</p><p><b>Bollywood News: राजकुमार हिरानी पर लगे यौन शोषम के आरोपों में अब तक कई सिलेब्रिटीज उनके सपॉर्ट में सामने आ चुके हैं। इस बारे में जब नवाजुद्दीन सिद्दीकी से पूछा गया तो देखिए उन्होंने क्या जवाब दिया।</b></p><img src="https://navbharattimes.indiatimes.com/thumb/msid-67633977,width-650,resizemode-4/weather.jpg" width="500" height="600"><p>X
में मीटू मूवमेंट के तहत कई नामी चेहरों का पर यौन शोषण का आरोप लग चुका है। इसमें हालिया नाम फिल्म मेकर राजकुमार हिरानी का है। जब से डायरेक्टर राजकुमार पर यौन शोषण का आरोप लगा है, कई सिलेब्रिटीज उनके सपॉर्ट में अपनी बात कह चुके हैं। अब ऐक्टर नवाजुद्दीन सिद्दीकी से इस बारे में पूछा गया तो वह इस पर बात करने से बचते नजर आए।जल्द ही नवाजुद्दीन सिद्दीकी की फिल्म 'ठाकरे' रिलीज होने वाली है। एक कार्यक्रम में जब उनसे राजकुमार हिरानी पर लगे आरोपों के बारे में पूछा गया। उन्होंने इस बारे में कोई बात करने से मना कर दिया और कहा कि वह विवादों से दूर रहना चाहते हैं। उन्होंने कहा, 'मैं इसपर बात नहीं करना चाहता हूं। क्यों बेवजह इस बारे में फिर से बात की जाए।' उन्होंने आगे कहा, 'मेरे लिए मेरा करियर महत्वपूर्ण है। कई सालों के संघर्ष के बाद मुझे काम मिल रहा है। मैं उसपर फोकस करना चाहता हूं। मैं इन सब चीजों से दूर रहना चाहता हूं। हालांकि, मुझपर इन बातों का प्रभाव पड़ता है या नहीं, यह मेरा निजी मामला है।'हाल ही में फिल्म मेकर राजकुमार हिरानी पर एक महिला ने फिल्म संजू के समय उनका शोषण करने का आरोप लगाया था। इसके बाद से ही जावेद अख्तर, शरमन जोशी, रिचा चड्ढ़ा, दीया मिर्जा जैसे स्टार्स राजू के सपॉर्ट में सामने आ चुके हैं।बता दें कि शुक्रवार को नवाजुद्दीन सिद्दीकी की फिल्म ठाकरे रिलीज हो रही है। यह शिवसेना के संस्थापक बालासाहेब ठाकरे की बायॉपिक है। बड़े पर्दे पर यह फिल्म कंगना रनौत स्टारर मणिकर्णिका से टकराने वाली है।</p><a href='../../../Output/output.html'> Back to Output page </a> </body></html>