<!DOCTYPE html><html><body><h1>कॉन्ट्रोवर्सी के दौरान कंगना ने हिम्मत दिखाई: वरुण धवन</h1><p><b>Authors : </b>No Author Specified</p><p><b>Published on : </b>08&#47;04&#47;2019, 16&#58;52&#58;16</p><p><b>Bollywood News: अभिनेता वरुण धवन ने कंगना रनौत की तारीफ करते हुए कहा है कि अपनी फिल्म 'मणिकर्णिका' के दौरान कंगना ने जिस हिम्मत के साथ विवादों का सामना किया है, वह तरीका सबसे बेस्ट था।</b></p><img src="https://navbharattimes.indiatimes.com/thumb/msid-68778704,width-650,resizemode-4/weather.jpg" width="500" height="600"><p>X
X
के दौरान अभिनेत्री कंगना रनौत को राजपूत संगठन द्वारा सामने लाए गए विवादों का सामना करना पड़ा था। जब कंगना राजपूतों द्वारा किए रहे विरोध से ज्यादा परेशान हुईं तो साफ-साफ कह दिया था कि वह खुद राजपूत हैं और किसी से कोई माफी नहीं मांगेगी। कंगना से कहा था कि करणी सेना फालतू का इगो उनके सामने न दिखाएं।इसी समय कंगना फिल्म इंडस्ट्री वालों से उनकी फिल्म को न प्रमोट करने पर भी नाराज थीं। अभिनेता वरुण धवन इन दिनों अपनी रिलीज़ के लिए तैयार फिल्म ' कलंक ' के प्रमोशन में व्यस्त हैं, इस दौरान नवभारतटाइम्स डॉट कॉम से हुई बातचीत में कहा कि वह विवादों के दौरान कंगना की हिम्मत देखकर दंग रह गए थे। वरुण ने खुलकर कंगना की तारीफ की और कहा कि विवादों से निपटने में कंगना का तरीका बेस्ट था।दरअसल वरुण से सवाल किया गया था, जब भी किसी फिल्म में हिंदू-मुसलमान, प्रेमी-प्रेमिका के बीच प्यार की कहानी को दिखाया जाता है, उसे लव जिहाद जैसे नाम के साथ जोड़कर विवाद खड़ा कर दिया जाता है। 'कलंक' में भी जफर बनें वरुण और रूप के किरदार में आलिया भट्ट के बीच मोहब्बत की कहानी को दिखाया जा रहा है। ऐसे में अगर कोई विवाद खड़ा होता है तो किस तरह निपटेंगे?जवान में वरुण ने कहा, 'हमारी फिल्म में भारतीय कल्चर को बहुत ही सम्मान के साथ दिखाया गया है। हमारी फिल्म में कोई भी चीज ऐसी नहीं है, जो किसी भी तरह लोगों के मन में नफरत या भेद-भाव पैदा करे। मैं कोई भी काम ऐसा नहीं करूंगा, जो लोगो के मन में गलत भाव लाए। अब मैं हिंदू हूं तो अपने धर्म के बारे में सोच कर कोई गलत काम नहीं करूंगा और जब फिल्म में मैंने मुसलमान व्यक्ति का किरदार निभाया है, तो मुझे उस धर्म का सम्मान भी करना है।'वरुण आगे कहते हैं, 'फिल्मों की रिलीज़ से पहले होने वाली कंट्रोवर्सी तो आज कल हर फिल्म के साथ हो रही है। मेरी फिल्म जुड़वा के दौरान भी कुछ विवाद हुआ था। मुझे लगता है फिल्म मणिकर्णिका के दौरान जिस तरह से कंगना रनौत खड़ी हो गई थी, वह तरीका बहुत अच्छा था, मुझे लगता है कंगना ने जिस तरह हिम्मत दिखाई, वह बेस्ट था। मैं यहां कंगना और करण जौहर वाले विवाद की बात नहीं कर रहा हूं। करण - कंगना का विवाद तो टाइम पास ( नेपोटिजम वाला विवाद ) चल रहा है, वह अलग है। अभी जो करण और कंगना का चल रहा है, उसमें मजा आ रहा है, यह उनका पर्सनल विवाद नहीं है।'वरुण धवन की फिल्म 'कलंक' 17 अप्रैल को देशभर के सिनेमाघरों में रिलीज़ होगी। फिल्म का निर्देशन अभिषेक बर्मन ने किया है। इस फिल्म के निर्माता करण जौहर हैं। फिल्म में वरुण के अलावा आलिया भट्ट, माधुरी दीक्षित, संजय दत्त, सोनाक्षी सिन्हा, आदित्य रॉय कपूर और कुणाल खेमू भी नजर आएंगे। 1940 के समय में बेस्ड इस पीरियड ड्रामे में भारत - पाकिस्तान के बीच हुए पार्टीशन को भी आंशिक रूप से दिखाया जाएगा। कंगना रनौत इन दिनों फिल्म 'पंगा' की शूटिंग में व्यस्त हैं। उनकी अगली रिलीज़ होने वाली फिल्म है 'मेंटल है क्या', जिसमें वह राजकुमार राव के साथ नजर आएंगी।</p><a href='../../../Output/output.html'> Back to Output page </a> </body></html>