<!DOCTYPE html><html><body><h1>बेटी के बुर्का पहनने पर ट्रोल होने के बाद A.R.Rahman ने शेयर की अपने बच्चों की ये प्यारी फोटोज</h1><p><b>Authors : </b>No Author Specified</p><p><b>Published on : </b>09&#47;02&#47;2019, 15&#58;27&#58;08</p><p><b>Bollywood News: ए आर रहमान को हाल ही में ट्रोल किया गया था, जिसकी वजह उनकी बेटी का बुर्के में दिखना था। इन ट्रोल्स को रहमान ने एक तस्वीर शेयर कर फिर से करारा जवाब दिया है।</b></p><img src="https://navbharattimes.indiatimes.com/thumb/msid-67903144,width-650,resizemode-4/weather.jpg" width="500" height="600"><p>ही हॉलिवुड में नाम कमाने वाले म्यूजिक कंपोजर ए आर रहमान की बेटी खतीजा रहमान हाल ही में एक इवेंट में बुर्का पहने नजर आई थीं। इसे लेकर रहमान को काफी ट्रोल किया गया। ट्रोल्स को करारा जवाब देने के बाद रहमान ने अपने सोशल मीडिया अकाउंट पर तीनों बच्चों के प्यारे फोटोज शेयर किए हैं।ए आर रहमान के इंस्टाग्राम अकाउंट पर पोस्ट इन फोटोज में से एक में रहमान के तीनों बच्चे रहीमा, खतीजा और आमीन साथ नजर आ रहे हैं। इस फोटो में रहीमा गोल्डन गाउन पहने नजर आ रही हैं और काफी खूबसूरत लग रही हैं।फोटो में रहमान का बेटा आमीन सूट पहने दिखा तो वहीं खतीजा ब्लैक और गोल्डन कॉम्बिनेशन का सूट पहने थीं। इस फोटो में भी वह बुर्का पहनी दिखीं। शेयर की गई दूसरी फोटो आमीन रहमान की है तो तीसरी फोटो उन सबकी है जो पहली बार हैलो मैगजीन में नजर आने वाले हैं, जिसमें से तीन रहमान के बच्चे भी हैं।इस फोटो के शेयर होने के बाद रहमान ने एक बार फिर उन ट्रोल्स का मुंह बंद कर दिया है जिन्होंने आरोप लगाया था कि खतीजा रहमान को जबरन बुर्का पहनाया गया है।फिल्म 'स्लम डॉग मिलियनेयर' के 10 साल पूरे होने पर एक कार्यक्रम रखा गया था। इस इवेंट में रहमान की बेटी खतीजा भी शामिल हुई थीं। वह इस दौरान साड़ी के साथ बुर्का पहनी थीं। जब इवेंट की तस्वीरें सोशल मीडिया पर सामने आईं तो लोगों ने रहमान को निशाने पर लेना शुरू कर दिया। तरह-तरह के कॉमेंट्स कर रहमान की आलोचना की गई। यह भी आरोप लगाया कि रहमान अपनी बेटी को जबरन बुर्का पहनाते हैं।इस पर जवाब देते हुए रहमान ने अपनी पत्नी और दोनों बेटियों की एक फोटो शेयर की जिसमें सिर्फ खतीजा ही बुर्का पहनी हुई थीं। जो साफ इशारा था कि रहमान की ओर से बुर्के को लेकर कोई जोर नहीं है बल्कि यह उनकी बेटी का अपना फैसला है।खतीजा ने भी सोशल मीडिया के जरिए अपने पिता का बचाव किया और ट्रोल्स को मुंहतोड़ जवाब दिया। उन्होंने लिखा कि वह एक अडल्ट हैं जो अपने फैसले खुद लेती हैं। वह क्या पहने और क्या करें इस पर उनके पैरंट्स का किसी तरह को कोई प्रेशर नहीं है।</p><a href='../../../Output/output.html'> Back to Output page </a> </body></html>