<!DOCTYPE html><html><body><h1>रजनीकांत की लगातार 3 फिल्‍मों ने कमाए 100 करोड़, ऐसा करने वाले वह पहले तमिल ऐक्‍टर</h1><p><b>Authors : </b>No Author Specified</p><p><b>Published on : </b>31&#47;01&#47;2019, 17&#58;20&#58;50</p><p><b>Bollywood News: तमिल सिनेमा में बेहतरीन अभिनय और संवाद शैली के लिए फेमस कलाकार रजनीकांत की हर फिल्‍म में कुछ अलग देखने को मिलता है। उनके अभिनय पर कभी उम्र का असर देखने को नहीं मिला। हर बार एक नया अंदाज लेकर आते हैं। यही वजह है कि इस बार रजनीकांत ने एक और रिकॉर्ड अपने नाम किया है। आइए जानते हैं।</b></p><img src="https://navbharattimes.indiatimes.com/thumb/msid-67662481,width-650,resizemode-4/weather.jpg" width="500" height="600"><p>तमिल सुपरस्‍टार रजनीकांत की फिल्‍में आने की खबर सुनते ही दर्शक उसे देखने का बेसब्री से इंतजार करने लगते हैं। हो भी क्‍यूं न हर बार एक अलग अंदाज और ऐक्टिंग जो देखने को मिलती है। इस बार भी तमिल सिनेमा में कुछ बेहद खास किया है इस ऐक्‍टर ने। रजनीकांत पहले ऐसे तमिल ऐक्‍टर बने हैं, जिन्‍होंने लगातार तीन बड़ी फिल्‍मों से एक रिकॉर्ड अपने नाम किया है।मीडिया रिपोर्ट्स के मुताबिक तमिल ऐक्‍टर रजनीकांत की तीन फिल्‍मों के साथ रिकॉर्ड कायम किया है। उनकी इन फिल्‍मों से वह 100 करोड़ के क्‍लब में शामिल होने वाले पहले ऐसे ऐक्‍टर हैं, जिनकी तीन फिल्‍मों ने लगातार 100 करोड़ का बिजनेस किया है। इसमें फिल्‍म 'रोबॉट,' '2.0' और 'पेट्टा' शामिल हैं। जिन्‍होंने 100 करोड़ का बिजनेस किया है।हालांकि रजनीकांत की फिल्‍म ' पेट्टा' और ऐक्‍टर अजीत कुमार की फिल्‍म 'विश्‍वासम्' एक साथ ही रिलीज हुई थीं। बावजूद इसके 'पेट्टा' के कलेक्‍शन पर कोई फर्क नहीं पड़ा। ज्‍यादा से ज्‍यादा दर्शकों ने रजनीकांत की इस फिल्‍म को इंजॉय किया। हालांकि हाल ही में चेन्‍नई में दोनों ही फिल्‍मों की टिकट दरों में भी कमी की गई फिर भी 'पेट्टा' के कलेक्‍शन पर इसका कोई असर देखने को नहीं मिला।बता दें कि ऐक्‍टर रजनीकांत को साल 2000 में पद्म भूषण सम्‍मान से सम्‍मानित किया गया था। इसके अलावा उन्‍हें पद्म विभूषण, फिल्‍मफेयर पुरस्‍कार, राजकपूर, शेवेलियर शिवाजी गणेशन पुरस्‍कार से भी नवाजा गया। साथ ही उनहें दक्षिण एशिया वीक मतें सबसे प्रभावशाली व्‍यक्तियों में से एक नामित किया गया था।</p><a href='../../../Output/output.html'> Back to Output page </a> </body></html>