<!DOCTYPE html><html><body><h1>जब रणवीर का 'मल्हारी' सॉन्ग सुन नाच पड़े डॉनल्ड ट्रंप, विडियो वायरल</h1><p><b>Authors : </b>No Author Specified</p><p><b>Published on : </b>26&#47;02&#47;2019, 10&#58;43&#58;33</p><p><b>Bollywood News: रणवीर सिंह के 'मल्हारी' डांस का अमेरिकी राष्ट्रपति डॉनल्ड ट्रंप पर कैसा असर हुआ होगा यह तो पता नहीं पर फिलहाल उनका 'मल्हारी' मीम डांस इंटरनेट पर सुर्खियां बटोर रहा है।</b></p><img src="https://navbharattimes.indiatimes.com/thumb/msid-68167445,width-650,resizemode-4/weather.jpg" width="500" height="600"><p>Peshwa Warrior Trump #DonaldTrump #MAGA https://t.co/s9JOb5e7DR — mad-liberals (@mad_liberals) 1550705371000
आपको याद होगा कि फिल्म 'बाजीराव मस्तानी' में रणवीर सिंह ने जब 'मल्हारी' डांस किया था तो वह किस कदर वायरल हो गया था। संजय लीला भंसाली की वह फिल्म तो हिट रही ही थी, लेकिन यह गाना भी टॉप पर रहा...और रणवीर का एनर्जेटिक डांस ने भी लोगों पर जादू सा कर दिया था। कुछ वैसा ही जादू अब अमेरिका के राष्ट्रपति डॉनल्ड ट्रंप के सिर चढ़कर बोल रहा है।ज़रा ठहरिए। इससे पहले कि आप अपने दिमागी घोड़े दौड़ाएं, हम आपको बता दें कि यहां ट्रंप के एक मीम डांस की बात की जा रही है, जिसका विडियो सोशल मीडिया पर चर्चा का विषय बना हुआ है। खास बात यह है कि ट्रंप का यह मीम डांस 'मल्हारी' गाने पर ही बना हुआ।इस गाने में रणवीर के चेहरे पर ट्रंप के चेहरे को इस कदर फिट किया गया है कि देखकर लगता है मानो डॉनल्ड ट्रंप खुद ही 'मल्हारी' डांस कर रहे हों। यकीन नहीं आता, तो आप खुद भी इस विडियो में देख सकते हैं, जिसे एक ट्विटर पर एक फैन ने शेयर किया है। इसे देख आप अपनी हंसी रोक नहीं पाएंगे।बात करें रणवीर की फिल्मों की, तो हाल ही में उनकी फिल्म 'गली बॉय' रिलीज़ हुई, जिसे दर्शकों ने काफी पसंद किया और बॉक्स ऑफिस पर भी इसने अच्छी कमाई की। यह फिल्म 100 करोड़ से ज़्यादा की कमाई कर चुकी है। रणवीर अब कपिल देव की लाइफ पर बनाई जा रही बायॉपिक '83' की तैयारी में बिज़ी हैं, जिसकी कुछ फोटोज़ भी इंटरनेट पर सामने आई हैं।</p><a href='../../../Output/output.html'> Back to Output page </a> </body></html>