<!DOCTYPE html><html><body><h1>मुझे लगता है मुझ पर लगा 'कलंक' मिट गया है: संजय दत्त</h1><p><b>Authors : </b>No Author Specified</p><p><b>Published on : </b>13&#47;03&#47;2019, 12&#58;48&#58;12</p><p><b>Bollywood News: 'कलंक' के टीजर लॉन्च पर संजय दत्त से सवाल किया गया कि आप अपनी जिंदगी में लगे किसी 'कलंक' को मिटाना चाहते हैं? पढ़िए जवाब में संजय संजय दत्त ने क्या कहा।</b></p><img src="https://navbharattimes.indiatimes.com/thumb/msid-68388576,width-650,resizemode-4/weather.jpg" width="500" height="600"><p>देखें- 'माधुरी मैम' पर आलिया ने ली वरुण की मौज
X
'बाहुबली' की मां शिवगामी राम्या कृष्णनन अब करेंगी पॉर्न स्टार का रोल
X
मुंबई में माधुरी दीक्षित , आलिया भट्ट, सोनाक्षी सिन्हा, वरुण धवन, आदित्य रॉय कपूर और संजय दत्त स्टारर फिल्म ' कलंक ' का टीजर लॉन्च किया गया। इस मौके पर जब संजय दत्त से सवाल किया गया कि उनकी लाइफ का कोई ऐसा 'कलंक' जिसे वह हमेशा के लिए मिटा देना चाहते हैं। इस तीखे सवाल पर संजय दत्त का बड़ा साधारण और छोटा सा जवाब सबको खामोश कर गया।संजय दत्त में कहा, 'मैं जेल गया था, यही कलंक है मुझपर, मुझे लगता है कि अब वह मिट गया है।' 'कलंक' के टीजर लॉन्च पर सबसे कम संजय दत्त ने बात की। संजय दत्त से जब भी कोई सवाल किया गया, वह बड़ी शांति से कम शब्दों का चुनाव कर जवाब देते थे। 'कलंक' जैसी फिल्म से जुड़कर ख़ुशी जताते हुए संजय ने कहा कि वरुण, आलिया, सोनाक्षी, आदित्य और मैडम, माधुरीजी के साथ काम बहुत साल बाद किया है। धर्मा प्रॉडक्शन के साथ हमेशा जुड़ा रहना चाहता हूं।'इस मौके पर संजय दत्त ने करण जौहर के पिता यश जौहर को याद कर कहा कि मैं जौहर साहब के बहुत करीब था, आज जब करण को आगे बढ़ता हुआ देख रहा हूं तो बहुत गर्व होता है। इवेंट में फिल्म की स्टारकास्ट के साथ निर्देशक अभिषेक बर्मन, निर्माता करण जौहर और साजिद नाडियाडवाला भी मौजूद थे। पूरे इवेंट में सबकी नजर माधुरी दीक्षित और संजय दत्त पर टिकी थी... लगभग 25 साल बाद दोनों किसी स्टेज पर अगल-बगल साथ खड़े थे।पत्रकारों की नजरें और फटॉग्रफर्स के कैमरे संजय दत्त और माधुरी से हटने का नाम नहीं ले रहे थे... हर किसी को उनके बीच की केमेस्ट्री अट्रैक्ट कर रही थी। जब एक सवाल के जवाब में संजय दत्त ने कहा कि बहुत सालों के बाद मैडम... (थोड़ा शरमाते और झिझकते हुए) माधुरी जी के साथ काम किया है।' तो संजय दत्त के ठीक बगल में खड़े वरुण धवन ने कहा, 'मुझे एक बात समझ में नहीं आई कि संजय सर माधुरी मैम को यहां और सेट पर भी मैडम क्यों बुलाते थे?इस सवाल का कोई जवाब संजय दत्त या माधुरी देते, उससे पहले ही आलिया ने वरुण के कान खींचते हुए तपाक से कहा, 'तो तुम भी कुछ सीखो उनसे (संजय दत्त) और तुम भी मुझे भी मैम ही बुलाया करो।' वरुण और आलिया की यह नोक-झोंक इशारों में और बाद में बातों में भी चलती रही। आलिया का करारा जवाब सुनकर लोगों ने जमकर तालियां बजाईं। संजय दत्त और माधुरी की हंसी भी जोर से छूट गई। लोगों की तालियों से वरुण थोड़ा शरमा गए तो संजय दत्त ने उनका पीठ सहलाकर हौसला बढ़ाया।निर्माता करण जौहर की फिल्म 'कलंक' 19 अप्रैल को देशभर के सिनेमाघरों में रिलीज़ होगी। 1940 के बैकग्राउंड पर बनी इस पीरियड ड्रामा का निर्देशन अभिषेक वर्मन ने किया है। आपको याद होगा कि यह वही फिल्म है, जिसमें ऐक्टिंग के लिए ऐक्ट्रेस श्रीदेवी तैयार हो गई थीं और इसके कुछ समय बाद ही उनके निधन की खबर ने फैन्स को झकझोर दिया था। बाद में इसी रोल के लिए माधुरी को साइन किया गया था।</p><a href='../../../Output/output.html'> Back to Output page </a> </body></html>