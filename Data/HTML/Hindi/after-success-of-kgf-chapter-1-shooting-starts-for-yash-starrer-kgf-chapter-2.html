<!DOCTYPE html><html><body><h1>खत्म हुआ फैंस का इंतजार, KGF के दूसरे पार्ट की शूटिंग हुई शुरू</h1><p><b>Authors : </b>No Author Specified</p><p><b>Published on : </b>14&#47;03&#47;2019, 08&#58;19&#58;35</p><p><b>Bollywood News: बाहुबली के बाद अगर साउथ की किसी फिल्म ने लोगों का ध्यान अपनी ओर खींचा तो वह केजीएफ है। पिछले साल इसका पहला पार्ट रिलीज हुआ था और अब मेकर्स ने इसके दूसरे पार्ट की शूटिंग भी शुरू कर दी है।</b></p><img src="https://navbharattimes.indiatimes.com/thumb/msid-68401709,width-650,resizemode-4/weather.jpg" width="500" height="600"><p>And it begins.. After KGF 1 being loved by u all, CHAPTER 2 is all set to create double the Dhamaka!! Need your lov… https://t.co/NCO1bGQOaY — Yash (@TheNameIsYash) 1552453707000
हुई साउथ के सुपरस्टार यश की फिल्म केजीएफ : चैप्टर-1 को लोगों ने काफी पसंद किया। फिल्म ने सफलता के झंडे गाड़ते हुए कई रेकॉर्ड बनाए। इसके बाद खबरें आने लगी थीं कि फिल्म का दूसरा चैप्टर भी जल्द ही लोगों के सामने आएगा। फिल्म के दूसरे पार्ट का इंतजार करने वाले फैंस के लिए खुशखबरी है। फिल्म के दूसरे पार्ट यानी केजीएफ: चैप्टर- 2 की शूटिंग शुरू हो गई है।इसके बारे में खुद फिल्म के ऐक्टर यश ने ट्वीट कर जानकारी दी। साथ ही उन्होंने लिखा, 'और यह शुरू हो गया। केजीएफ-1 को सभी से प्यार मिलने के बाद अब केजीएफ-2 डबल धमाका करने के लिए तैयार है। इसके लिए हमेशा की तरह ही आपके प्यार और आशीर्वाद की जरूरत है।' अगर सब कुछ तय समय पर रहा तो फिल्म का दूसरा पार्ट इसी साल दिसंबर तक रिलीज कर दिया जाएगा। खबरें ऐसी भी हैं कि केजीएफ के दूसरे पार्ट में संजय दत्त के साथ रवीना टंडन भी दिखाई देंगी।बात करें केजीएफ के पहले पार्ट की तो फिल्म में जहां यश लीड रोल में थे तो उनके अपॉजिट में श्रीनिधि शेट्टी ने मुख्य किरदार निभाया था। केजीएफ चैप्टर:1 ऐक्शन से भरपूर फिल्म थी और यह फिल्म 21 दिसंबर 2018 को सिनेमाघरों में रिलीज हुई। फिल्म की सीधी टक्कर शाहरुख खान, कटरीना कैफ और अनुष्का शर्मा जैसे स्टार्स वाली जीरो से थी। फिल्म ने कमाई के मामले में जीरो को काफी पीछे छोड़ दिया था। फिल्म में साउथ ऐक्टर यश ने रॉकी का किरदार निभाया था। यहां क्लिक कर पढ़ें केजीएफ: चैप्टर-1 का रिव्यू</p><a href='../../../Output/output.html'> Back to Output page </a> </body></html>