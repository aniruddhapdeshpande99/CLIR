<!DOCTYPE html><html><body><h1>Video: सेट पर लौटीं सोनाली बेंद्रे, जाहिर की खुशी</h1><p><b>Authors : </b>No Author Specified</p><p><b>Published on : </b>02&#47;02&#47;2019, 22&#58;39&#58;24</p><p><b>Bollywood News: बॉलिवुड ऐक्ट्रेस सोनाली बेंद्र कैंसर ट्रीटमेंट से ब्रेक लेकर मुंबई में हैं। वह काम पर वापस आईं और बेहद खुश हैं। यहां देखें तस्वीरें और विडियो...</b></p><img src="https://navbharattimes.indiatimes.com/thumb/msid-66917385,width-650,resizemode-4/weather.jpg" width="500" height="600"><p>X
न्यू यॉर्क में अपना कैंसर का इलाज करवा रहीं बॉलिवुड ऐक्ट्रेस सोनाली बेंद्रे अब अपने देश भारत में लौट चुकी हैं। (Pics: Yogen shah)
एयरपोर्ट पर उतरते ही फैन्स और फटॉग्रफर्स ने उन्हें घेर लिया और हर एक तस्वीर में उनकी स्माइल बेहद खूबसूरत नजर आ रही है।
सोनाली ब्लैक कलर की ड्रेस में थीं। कैंसर के ट्रीटमेंट की वजह से सोनाली के सिर पर बाल भले नजर न आ रहे हों, लेकिन उनके कॉन्फिडेंस में रत्ती भर कमी नहीं दिखी।
एयरपोर्ट वाली इन तस्वीरों में सोनाली अपने पति गोल्डी बहल का हाथ पकड़ी हुई दिख रही हैं।
एयरपोर्ट पर सोनाली मीडिया के कैमरे खकर इमोशनल हो गई और हाथ जोड़कर अपने चाहने वालों को कहा, 'थैंक यू सो मच... मुझे मेरे फैंस ने इतना प्यार दिया है कि मैं उन्हें धन्यवाद कहकर पूरा नहीं कर सकती।'
सोनाली के हज्बंड गोल्डी बहल ने कहा, 'सभी का बहुत-बहुत शुक्रिया। करीब 6 महीने हो चुके हैं, मैं सबको बताना चाहता हूं कि अब सोनाली ठीक हैं, वह बहुत अच्छी तरह रिकवर कर रही हैं। मैं उनके सभी फैंस और चाहने वालों का शुक्रिया करता हूं, जिनके प्यार, प्रेयर और सपॉर्ट से वह स्वस्थ हो गई हैं।
डॉक्टर्स ने अब सोनाली को पूरी तरह आराम करने की सलाह दी है। बीच-बीच में स्कैन और चेकअप भी करवाना होगा।
सोनाली बेंद्रे (Sonali Bendre) बीते कुछ महीनों से कैंसर से जंग लड़ रही हैं। वह कैंसर ट्रीटमेंट से ब्रेक लेकर नए साल पर यूएस से मुंबई वापस आई थीं। धीरे-धीरे वह नॉर्मल जिंदगी की ओर वापसी कर रही हैं।लंबे ब्रेक के बाद उन्होंने सेट्स पर वापसी की और इसकी तस्वीर भी सोशल मीडिया अकाउंट्स पर शेयर की है। उन्होंने इसके साथ एक मेसेज भी लिखा है जिसमें जाहिर किया कि वह सेट पर वापस आकर कितना सुकून महसूस कर रही हैं।उन्होंने लिखा कि वह शब्दों में बयां नहीं कर सकतीं कि काम पर लौटना और कैमरा फेस करना कितना खूबसूरत अहसास है।बताते चलें कि सोनाली ने कैंसर का पता चलने के बाद भी हमेशा पॉजिटिव सोच बनाए रखी और लोगों के सामने एक उम्दा उदाहरण पेश किया। सोनाली बेंद्रे इंस्टाग्राम पोस्ट के जरिये जानकारी दी थी कि उनको हाई ग्रेड मेटास्टेटिक कैंसर डाइग्नोस हुआ है। कैंसर से अपनी इस जंग के बीच सोनाली कई भावुक और पॉजिटिव पोस्ट शेयर करती रहती हैं।</p><a href='../../../Output/output.html'> Back to Output page </a> </body></html>