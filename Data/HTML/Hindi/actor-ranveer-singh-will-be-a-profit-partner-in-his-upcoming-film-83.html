<!DOCTYPE html><html><body><h1>'83' के मुनाफे में होगा रणवीर सिंह का हिस्सा</h1><p><b>Authors : </b>No Author Specified</p><p><b>Published on : </b>21&#47;02&#47;2019, 08&#58;40&#58;32</p><p><b>Bollywood News: पिछले काफी समय से बॉलिवुड के टॉप स्टार्स अपनी फिल्मों के प्रॉफिट में हिस्सेदार बनने लगे हैं। दरअसल इससे स्टार्स की भारी-भरकम फीस का बोझ कम होता है इसलिए प्रड्यूसर भी आसानी से तैयार हो जाते हैं। अब इस लिस्ट में रणवीर सिंह का नाम भी जुड़ गया है।</b></p><img src="https://navbharattimes.indiatimes.com/thumb/msid-68089442,width-650,resizemode-4/weather.jpg" width="500" height="600"><p>X
X
जैसे बॉलिवुड के बड़े सुपरस्टार्स अपनी फिल्मों के लिए फीस लेने के बजाय उनके प्रॉफिट में हिस्सा शेयर करते हैं। अब इंडस्ट्री के नए सुपरस्टार रणवीर सिंह भी उन्हीं के नक्शेकदम पर चल पड़े हैं। खबर है कि रणवीर अपनी अगली फिल्म ' 83 ' के प्रॉफिट में अच्छा-खासा शेयर लेने वाले हैं।सूत्रों के मुताबिक, 'पद्मावत', 'सिंबा' और 'गली बॉय' जैसी बैक-टू-बैक सुपरहिट फिल्मों के बाद रणवीर सफलता के शिखर पर हैं। इससे उनकी ब्रैंड वैल्यू भी काफी बढ़ चुकी है। वह युवा पीढ़ी के सबसे बड़े स्टार माने जाने लगे हैं। ऐसे में प्रड्यूसर्स भी उनका सक्सेस रेट देखते हुए उन्हें फिल्म की प्रॉफिट में शेयर देने से हिचकिचा नहीं रहे हैं।दरअसल, इंडस्ट्री में बॉक्स-ऑफिस पर बड़ी कमाई वाली फिल्में देने वाले ज्यादातर बड़े ऐक्टर्स इसी मॉडल पर फिल्म करते हैं। इससे, एक फायदा यह भी होता है कि फिल्म पर ऐक्टर के भारी-भरकम फीस का बोझ नहीं पड़ता। बता दें कि '83' देश को पहला विश्वकप दिलाने वाले महान क्रिकेटर कपिल देव की बायॉपिक है। इस फिल्म में रणवीर सिंह, कपिल देव की भूमिका में नजर आएंगे।</p><a href='../../../Output/output.html'> Back to Output page </a> </body></html>