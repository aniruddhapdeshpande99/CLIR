<!DOCTYPE html><html><body><h1>जानें, अब 'हिंदी मीडियम 2' में किन हसीनाओं की हुई एंट्री</h1><p><b>Authors : </b>No Author Specified</p><p><b>Published on : </b>18&#47;02&#47;2019, 09&#58;40&#58;19</p><p><b>Bollywood News: जब से अभिनेता इरफान खान अपना इलाज करवा कर भारत लौटे हैं, उनकी फिल्म 'हिंदी मीडियम 2' को लेकर हर रोज एक नया अपडेट सामने आ रहा है... करीना के बाद इस फिल्म से 2 और ऐक्ट्रेस के जुड़ने की खबर आई है।</b></p><img src="https://navbharattimes.indiatimes.com/thumb/msid-62617619,width-650,resizemode-4/weather.jpg" width="500" height="600"><p>'हिंदी मीडियम' समेत इन फिल्मों का पार्ट 2 बनाएंगे भूषण कुमार
X
न्यूरोएंड्रोक्राइन ट्यूमर का इलाज करवाकर लंदन से वापस मुंबई आ चुके हैं, इन दिनों उनका इलाज मुंबई के कोकिलाबेन अस्पताल में चल रहा है। इरफान के वापस लौटते ही उनकी हिट फिल्म 'हिंदी मीडियम' के अगले भाग यानी ' हिंदी मीडियम 2 ' की चर्चा तेज हो गई है। हर दूसरे दिन इरफान की इस फिल्म को लेकर कोई नई खबर सामने होती है।अब खबर है कि फिल्म 'हिंदी मीडियम 2' में अभिनेत्री राधिका आप्टे और विशाल भारद्वाज की फिल्म 'पटाखा' से खबरों में आईं राधिका मदान की एंट्री हो गई है। खबर है कि राधिका फिल्म में इरफान की वाइफ का और राधिका उनकी टीन ऐज बेटी की का किरदार प्ले करेंगे। हालाकि फिल्म की शूटिंग डेट और स्टारकास्ट को लेकर फिल्म के निर्माताओं द्वारा अभी कोई भी बयान सामने नहीं आया है। पिछले हफ्ते इस फिल्म से करीना कपूर खान का नाम भी जुड़ा था। खबर थी कि करीना इरफान की वाइफ का रोल प्ले करेंगी।बीच में यह भी खबर आई कि 'हिंदी मीडियम 2' की शूटिंग अभी शुरू नहीं हो पाएगी क्योंकि इरफान धीरे-धीरे ठीक हो रहे हैं और अभी उन्हें पूरी तरह स्वस्थ होने में कुछ और वक्त लगेगा। जब तक इरफान पूरी तरह ठीक नहीं हो जाते वह ऐक्टिंग में वापसी नहीं करेंगे। उनके ठीक होने की प्रक्रिया धीमी और थकाने वाली है। पूरी तरह से ठीक हो जाने के बाद भी उन्हें एक साल तक काम करने की अनुमति नहीं मिलेगी।खबर यह भी है कि फिल्म का नाम 'हिंदी मीडियम 2' नहीं होगा, बल्कि फिल्म के अगले भाग का नाम 'इंग्लिश मीडियम'रखा जाएगा। फिल्म के अगले भाग की कहानी और स्क्रिप्ट का काम पूरा हो चुका है, इरफान ने फिल्म का स्क्रिप्ट पढ़ भी ली है, लेकिन शूटिंग के डेट्स कन्फर्म नहीं हैं। फिल्म की आगे की कहानी इरफान खान की बेटी के बारे में होगी, जो आगे की पढ़ाई के लिए विदेश जाना चाहती हैं, फिल्म की शूटिंग अमेरिका और लंदन में की जाएगी। फिल्म के अगले पार्ट का निर्देशन डायरेक्टर होमी अदजानिया कर सकते हैं।</p><a href='../../../Output/output.html'> Back to Output page </a> </body></html>