<!DOCTYPE html><html><body><h1>ऑस्कर के लिए नामित लघु फिल्म पर विवाद</h1><p><b>Authors : </b>No Author Specified</p><p><b>Published on : </b>24&#47;01&#47;2019, 18&#58;04&#58;44</p><p><b>Bollywood News: लंदन, 24 जनवरी (भाषा) ब्रिटिश बच्चे जेम्स बलजर की हत्या पर आधारित लघु फिल्म ‘‘डिटेनमेंट’’ को एकेडमी अवार्ड के लिए नामांकित किए जाने के बाद एक नया विवाद खड़ा हो गया है। बलजर की मां डेनिस फर्ग्युस ने फिल्म पर गुस्सा जताते हुए कहा कि यह फिल्म उनकी अनुमति के बिना बनायी गयी है। 1993 में दस साल के दो लड़कों राबर्ट थॉमसन और जॉन वेनाब्ल्स ने बच्चे को निर्दयता से मार डाला था। फर्ग्युस ने मांग की है कि इस फिल्म के ऑस्कर नामांकन को रद्द किया जाना चाहिए। 2019 एकेडमी अवार्ड में सर्वश्रेष्ठ लाइव एक्शन लघु</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>लंदन, 24 जनवरी (भाषा) ब्रिटिश बच्चे जेम्स बलजर की हत्या पर आधारित लघु फिल्म ‘‘डिटेनमेंट’’ को एकेडमी अवार्ड के लिए नामांकित किए जाने के बाद एक नया विवाद खड़ा हो गया है। बलजर की मां डेनिस फर्ग्युस ने फिल्म पर गुस्सा जताते हुए कहा कि यह फिल्म उनकी अनुमति के बिना बनायी गयी है। 1993 में दस साल के दो लड़कों राबर्ट थॉमसन और जॉन वेनाब्ल्स ने बच्चे को निर्दयता से मार डाला था। फर्ग्युस ने मांग की है कि इस फिल्म के ऑस्कर नामांकन को रद्द किया जाना चाहिए। 2019 एकेडमी अवार्ड में सर्वश्रेष्ठ लाइव एक्शन लघु फिल्म श्रेणी में इस फिल्म को नामांकित किया गया है। उन्होंने ट्विटर पर पोस्ट एक बयान में कहा, ‘‘मैं व्यक्त नहीं कर सकती कि यह कितना घृणित है और मैं इस तथाकथित फिल्म के निर्माण को लेकर परेशान हूं जिसे अब ऑस्कर के लिए नामांकित किया गया है।’’ उन्होंने कहा, ‘‘जेम्स के परिवार से अनुमति लिए बिना या बिना संपर्क के एक फिल्म बनाना एक बात है लेकिन एक बच्चे से, जेम्स की निर्दयता से हत्या के पहले उसकी जिंदगी के अंतिम घंटों का अभिनय कराया गया जो मेरे और मेरे परिवार के लिए पीड़ादायक है।’’ गार्डियन के अनुसार, पिछले साल दिसंबर में शीर्ष नौ फिल्मों को ऑस्कर के लिए शार्ट लिस्ट किए जाने के बाद इसे हटाने की मांग करने वाली ऑनलाइन याचिका शुरू की गयी थी। इस पर अभी तक 98,000 लोग हस्ताक्षर कर चुके हैं। फर्ग्युस ने कहा, ‘‘मैं इस समय बेहद परेशान हूं और गुस्से में हूं...मैं केवल यही उम्मीद करती हूं कि ऑस्कर में इस फिल्म को पुरस्कार ना मिले।’’ फिल्म के निर्देशक विन्सेट लांबे ने पहले अपनी फिल्म का बचाव किया था और बलजर परिवार से सलाह मशविरा नहीं करने के लिए माफी मांगी थी। उन्होंने कहा, ‘‘बलजर परिवार के लिए मेरी तरफ से पूर्ण सहानुभूति है और मुझे इस बात का बेहद अफसोस है कि फिल्म ने उन्हें परेशान किया।’’ ‘‘डिटेनमेंट’’ का मुकाबला ‘‘स्कीन’’, ‘‘मारग्रेट’’, ‘‘फौवे’’ और ‘‘मदर’’ से होगा।</p><a href='../../../Output/output.html'> Back to Output page </a> </body></html>