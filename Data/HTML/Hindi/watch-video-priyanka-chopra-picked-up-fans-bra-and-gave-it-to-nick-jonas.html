<!DOCTYPE html><html><body><h1>Video: जब Priyanka Chopra ने निक जोनस को दी उनकी फैन की ब्रा</h1><p><b>Authors : </b>No Author Specified</p><p><b>Published on : </b>01&#47;04&#47;2019, 19&#58;51&#58;45</p><p><b>Bollywood News: प्रियंका चोपड़ा मियामी में जोनस फैमिली के साथ छुट्टियां बिताने के बाद अब जोनस ब्रदर्स के अटलांटा के कॉन्सर्ट में पहुंची। इस कॉन्सर्ट का एक विडियो सामने आया है जिसमें प्रियंका, निक जोनस की एक फैन का ब्रा उठा लेती हैं।</b></p><img src="https://navbharattimes.indiatimes.com/thumb/msid-68609793,width-650,resizemode-4/weather.jpg" width="500" height="600"><p>ऐसा लग रहा है कि प्रियंका चोपड़ा अपनी मैरिड लाइफ को भरपूर जी रही हैं। (All photos: Instagram)
उनकी सभी तस्वीरें ये साफ-साफ कहती हैं कि निक को अपनी जिंदगी में पाकर वह कितनी खुश हैं।
हाल में एक इंटरव्यू में अमेरिकन पॉप सिंगर निक ने कहा कि वह और प्रियंका हर संभव मामले में एक-दूसरे का ख्याल रखते हैं।
निक ने कहा कि शादी के बाद अभी तक उनकी जिंदगी काफी दिलचस्प रही है। उन्हें लगता है कि उनकी लाइफ पार्टनर यानी कि प्रियंका एक गजब की महिला हैं।
दिसम्बर में शादी के बाद से प्रियंका निक के साथ अक्सर छुट्टियां मनाने कहीं न कहीं निकल ही जाती हैं।
इन दिनों उनकी कुछ तस्वीरें इंटरनेट पर खूब सुर्खियां बटोर रही हैं, जिनमें वह निक के साथ मियामी बीच हॉलिडे पर नजर आ रही हैं।
एक-एक कर उनकी कई तस्वीरें इंटरनेट पर छा गई हैं, जिनमें प्रियंका अपने इस हॉलिडे का मजा लेती दिख रहीं।
मियामी बीच की कुछ तस्वीरों में बिकीनी में दिख रहीं प्रियंका चोपड़ा काफी ग्लैमरस दिख रही हैं।
बता दें कि इस हॉलिडे पर प्रियंका और निक अकेले नहीं हैं, बल्कि जोनस ब्रदर्स भी साथ हैं।
प्रियंका और निक के साथ जो, केविन और सोफी टर्नर भी हैं।
पिछले दिनों प्रियंका ने एक विडियो भी पोस्ट किया था, जिसमें वह इस हॉलिडे पर निक और उनके घरवालों के साथ करीना कपूर के सॉन्ग 'तारीफां' पर डांस करती नजर आ रही थीं।
निक का कहना है कि प्रियंका ने हर मामले में निक का जीवन बेहतर बनाया है।
निक चाहते हैं कि जिंदगी के हर मामले में प्रियंका उनकी टीम मेट बनी रहें।
वैसे केवल पर्सनल लाइफ में ही नहीं अब तो प्रियंका हाल में जोनस ब्रदर्स के लेटेस्ट म्यूजिक विडियो 'सकर्स' में भी दिखाई दी थीं।
और अमेरिकन सिंगर निक जोनस अपनी शादी से पहले ही चर्चा में रहे हैं। अब शादी के बाद इस कपल की लोकप्रियता में और ज्यादा इजाफा हो गया है। हाल में जोनस ब्रदर्स ने अटलांटा में एक कॉन्सर्ट में परफॉर्म किया था। इस कॉन्सर्ट के विडियो और फोटो इस समय सोशल मीडिया पर वायरल हो रहे हैं।इस कॉन्सर्ट में प्रियंका चोपड़ा भी जोनस ब्रदर्स की परफॉर्मेंस को इंजॉय कर रही थीं। तभी कुछ ऐसा हुआ जिसका किसी ने अंदाजा नहीं लगाया होगा। दरअसल निक जोनस की एक फैन ने अपनी ब्रा उतारकर आगे स्टेज की तरफ फेंकी। यह ब्रा प्रियंका चोपड़ा के पास जाकर गिर गई। वहां मौजूद फैन्स को यह देखकर ताज्जुब हुआ कि प्रियंका ने वह ब्रा उठा ली और उसे लेकर निक जोनस की तरफ बढ़ गईं। देखें, प्रियंका का यह विडियो:बता दें कि हाल में प्रियंका पूरी जोनस फैमिली के साथ छुट्टियां मनाने मियामी भी गई थीं। इन हॉलिडे की तस्वीरें भी सोशल मीडिया पर काफी वायरल हुई थीं। प्रियंका ने इस कॉन्सर्ट से कुछ तस्वीरें भी पोस्ट की हैं। प्रियंका इस तस्वीर में निक और उनके भाइयों केविन व जो जोनस के साथ नजर आ रही हैं, जो कॉन्सर्ट में शामिल होने के लिए अटलांटा पहुंचे थे। प्रियंका ने तस्वीर के कैप्शन में लिखा है, 'मेरा पहला #jonasbrothers शो और यह लाजवाब था। मुझे इन तीनों पर गर्व है।'</p><a href='../../../Output/output.html'> Back to Output page </a> </body></html>