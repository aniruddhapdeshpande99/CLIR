<!DOCTYPE html><html><body><h1>वायरल हुई सारा अली खान और कार्तिक आर्यन की फिल्‍म 'लव आज कल 2' के सेट की तस्‍वीर</h1><p><b>Authors : </b>No Author Specified</p><p><b>Published on : </b>11&#47;03&#47;2019, 10&#58;39&#58;34</p><p><b>Bollywood News:
बॉलिवुड ऐक्‍टर सैफ अली खान की फिल्‍म 'लव आज कल' के सीक्‍वल की चर्चा काफी दिनों से थी। साथ ही यह भी कहा जा रहा था कि इस फिल्‍म में उनकी बेटी सारा अली खान और कार्तिक आर्यन नजर आएंगे। हालांकि इसे लेकर बीच में यह भी खबर आई कि सारा इस फिल्‍म का हिस्‍सा नहीं हैं। तो आइए जानते हैं वायरल हुए विडियो और फोटो के बारे में...</b></p><img src="https://navbharattimes.indiatimes.com/thumb/msid-68351982,width-650,resizemode-4/weather.jpg" width="500" height="600"><p>सारा अली खान के पास फिल्‍म 'केदारनाथ' और 'सिंबा' की शानदार सक्‍सेस के बाद ही डायरेक्‍टर इम्तियाज अली की फिल्‍म 'लव आज कल 2' का प्रस्‍ताव आया था। इसके लिए कहा जा रहा था कि इस फिल्‍म में उनके रियल फादर ऐक्‍टर सैफ अली खान उनके रील लाइफ फादर का किरदार निभाएंगे। इसके अलावा सारा के ऑपोजिट कार्तिक आर्यन नजर आएंगे। हालांकि कुछ दिनों बाद ही यह खबरें आईं कि सैफ अली खान और सारा अली खान दोनों ही इस फिल्‍म का हिस्‍सा नहीं है। ऐसे में एक विडियो और तस्‍वीर आजकल खूब वायरल हो रही है, जिसे फिल्‍म 'लव आज कल 2' का सेट बताया जा रहा है।मीडिया रिपोर्ट्स के मुताबिक हाल ही में वायरल हुई यह तस्‍वीर जिसमें कार्तिक और सारा अली खान दोनों ही एक साथ नजर आ रहे हैं, वह फिल्‍म 'लव आज कल 2' का सेट है। इस फोटो में सारा अली खान जहां रेड कलर की ड्रेस में काफी स्‍टा‍इलिश नजर आ रही हैं। वहीं कार्तिक आर्यन ब्‍लैक ड्रेस में हाथ में सिपर लिए दिखाई दे रहे हैं। दोनों के बैकग्राउंड में देखने से यह साफ लग रहा है कि यह फिल्‍म का सेट है।खबरों के मुताबिक हाल में एक विडियो भी वायरल हुआ है, जिसमें सारा अली खान और कार्तिक आर्यन एक दूसरे को किस करते हुए नजर आ रहे हैं। कहा जा रहा है कि यह भी फिल्‍म का ही किसिंग सीन है। हालांकि विडियो में दोनों की शक्‍लें साफ नजर नहीं आ रही हैं। लेकिन अटकलें यही लगाई जा रही है कि यह 'लव आज कल 2' का ही सीन फिल्‍माया गया है।बता दें कि फिल्‍म 'लव आज कल 2' के पहले हिस्‍से में सारा अली खान के पिता ऐक्‍टर सैफ अली खान और ऐक्‍ट्रेस दीपिका पादुकोण नजर आई थीं। इस फिल्‍म में सैफ के पिता की भूमिका ऐक्‍टर ऋषि कपूर ने निभाई थी। इसका निर्देशन भी डायरेक्‍टर इम्तियाज अली ने ही किया था।</p><a href='../../../Output/output.html'> Back to Output page </a> </body></html>