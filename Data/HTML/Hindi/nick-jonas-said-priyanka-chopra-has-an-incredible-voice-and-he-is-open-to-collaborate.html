<!DOCTYPE html><html><body><h1>जल्‍दी ही एक साथ सॉन्‍ग गाते नजर आ सकते हैं निक जोनस और प्रियंका चोपड़ा !</h1><p><b>Authors : </b>No Author Specified</p><p><b>Published on : </b>18&#47;03&#47;2019, 18&#58;37&#58;51</p><p><b>Bollywood News: बॉलिवुड में ऐक्‍टर और ऐक्‍ट्रेसेस की सिंगिंग का चलन काफी पहले ही शुरू हो चुका है। इसमें ऐक्‍ट्रेस प्रियंका चोपड़ा की आवाज को काफी सराहा गया है। वह हिंदी के अलावा इंग्लिश सॉन्‍ग भी गा चुकी हैं।</b></p><img src="https://navbharattimes.indiatimes.com/thumb/msid-68466786,width-650,resizemode-4/weather.jpg" width="500" height="600"><p>प्रियंका चोपड़ा फिल्‍म इंडस्‍ट्री की शानदार ऐक्‍ट्रेसेस में से एक हैं। उन्‍होंने न सिर्फ बॉलिवुड बल्कि हॉलिवुड में भी अपनी ऐक्टिंग से तारीफें बटोरी हैं। इसके अलावा सिंगिंग को लेकर भी वह काफी ऐक्टिव रहती हैं। उन्‍होंने हिंदी और अंग्रेजी दोनों ही भाषाओं की फिल्‍मों में गाने गाए हैं। इसी सिलसिले में हाल ही में उनके पति ऐक्‍टर -सिंगर निक जोनस से कुछ सवाल पूछे गये तो उन्‍होंने भी पत्‍नी प्रियंका के साथ गाने की बेसब्री दिखाई।मीडिया रिपोर्ट्स के मुताबिक हाल ही में एक इंटरव्‍यू के दौरान निक जोनस से जब प्रियंका की सिंगिंग के बारे में पूछा गया तो उन्‍होंने कहा कि उनकी आवाज काफी शानदार है। उन्‍होंने कहा कि प्रियंका के साथ गाने का बेहतरीन अनुभव होगा।इसके अलावा जब प्रियंका और निक के ड्युएट सिंगिंग के बारे में पूछा गया तो उन्‍होंने कहा कि वह प्रियंका के साथ कलैबरेट करने को तैयार हैं। निक ने कहा कि उनके घर में बहुत सारा संगीत और डांस है। वह दोनों ही इसे खूबसूरती से जीते हैं। बता दें कि हाल ही में निक और प्रियंका एक म्‍यूजिक विडियो में साथ नजर आए थे। इसमें उनके अलावा फ्रांस ऐक्‍टर सोफी टर्नर भी थे।बहरहाल प्रियंका की सिगिंग की बात करें तो बॉलिवुड में उन्‍होंने फिल्‍म 'मैरी कॉम' और 'दिल धड़कने दो' में गाया था। इसके अलावा हॉलिवुड में उनके सॉन्‍ग 'my city' और 'exotic' की खूब तारीफ हुई थी।वर्कफ्रंट की बात करें तो प्रियंका जल्‍दी ही सोनाली बोस की फिल्‍म 'द स्‍काई इज पिंक' में नजर आएंगी। इसमें उनके साथ फरहान अख्‍तर और जायरा वसीम भी शामिल हैं।</p><a href='../../../Output/output.html'> Back to Output page </a> </body></html>