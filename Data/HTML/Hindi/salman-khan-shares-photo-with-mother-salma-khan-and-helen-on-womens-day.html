<!DOCTYPE html><html><body><h1>सलमान खान ने अपनी लाइफ की दो स्पेशल लेडीज के साथ शेयर की तस्वीर</h1><p><b>Authors : </b>No Author Specified</p><p><b>Published on : </b>09&#47;03&#47;2019, 09&#58;24&#58;13</p><p><b>Bollywood News: सलमान खान ने महिला दिवस पर अपनी लाइफ की दो स्पेशल लेडीज को बड़े ही खास अंदाज में विमिंज डे की बधाई दी। उनकी इस तस्वीर को फैन्स काफी पसंद कर रहे हैं।</b></p><img src="https://navbharattimes.indiatimes.com/thumb/msid-68329080,width-650,resizemode-4/weather.jpg" width="500" height="600"><p>♥️ #HappyWomensDay https://t.co/llrerFnw4r — Salman Khan (@BeingSalmanKhan) 1552043155000
ऐक्टर सलमान खान का नाम कई अदाकारों के साथ जुड़ता रहता है। रिपोर्ट्स की मानें तो इन दिनों वह यूलिया वंतूर को डेट कर रहे हैं, लेकिन सलमान की लाइफ में जो लेडीज सबसे स्पेशल प्लेस रखती हैं उनके साथ उन्होंने हाल ही में एक बेहद प्यारी तस्वीर शेयर की।दरअसल, 8 मार्च को विमिंज डे था। इस मौके को खास तरह से सेलिब्रेट करते हुए सलमान ने भी अपनी लाइफ की स्पेशल लेडीज के साथ फोटो सोशल मीडिया पर शेयर किया और उन्हें विमिंज डे विश किया। इस फोटो में सलमान के साथ जो दो महिलाएं दिख रही हैं वह और कोई नहीं बल्कि उनकी मां सलमा और हेलन हैं।सलमा खान भले ही सलमान को जन्म देने वाली मां हों, लेकिन वह हेलन से भी उतना ही प्यार करते हैं इसका सबूत इस फोटो में साफ झलकता दिखाई देता है। वैसे बॉलिवुड के दबंग खान अपने कई इंटरव्यूज में भी अपनी मां और हेलन के लिए इमोशन्स जाहिर करते हुए यह बता चुके हैं कि दोनों की उनकी जिंदगी में क्या अहमियत है।वर्क फ्रंट की बात करें तो सलमान खान ने हाल ही में फिल्म 'भारत' की शूटिंग खत्म की है, जिसमें उनके साथ कटरीना कैफ लीड रोल में हैं। इसके साथ ही दिशा पाटनी भी इस फिल्म में नजर आएंगी। 'भारत' इस साल 5 जून को सिनेमाघरों में रिलीज की जाएगी।</p><a href='../../../Output/output.html'> Back to Output page </a> </body></html>