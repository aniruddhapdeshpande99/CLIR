<!DOCTYPE html><html><body><h1>मोटी, जॉबलेस कह कर शादी करने की सलाह देने वालों को सोनाक्षी सिन्हा का मुंहतोड़ जवाब</h1><p><b>Authors : </b>No Author Specified</p><p><b>Published on : </b>26&#47;03&#47;2019, 20&#58;23&#58;41</p><p><b>Bollywood News: जब अभिनेत्री सोनाक्षी सिन्हा को सोशल मीडिया पर यूजर्स ने ट्रोल करते हुए लिखा, 'मैडम भूख हड़ताल करो रोल मिलेंगे... मोटी...न बेटा तुमसे न हो पाएगा... तो सोना ने कुछ इस तरह ट्रोलर्स को मुंहतोड़ जवाब दिया।</b></p><img src="https://navbharattimes.indiatimes.com/thumb/msid-68583902,width-650,resizemode-4/weather.jpg" width="500" height="600"><p>सेना एक, पर हम सब दलों में बंटे: आशुतोष राणा
X
होने वाली ट्रोलिंग के सवालों पर बेस्ड अरबाज खान का टॉक शो इन दिनों खूब सुर्खियों में हैं। अरबाज के शो में सितारे खुद ही ट्रोलर्स के कॉमेंट पढ़ते हैं और उन्हें मुंहतोड़ जवाब देते हैं। अरबाज के शो में इस हफ्ते सोनाक्षी सिन्हा पहुंची और उन्हें ट्रोल करने वालों को करारा जवाब दिया। सोनाक्षी सिन्हा ने कहा कि उन्हें मोटी और जॉबलेस कहने वाले ट्रोलर्स के पास कोई काम नहीं है, तभी तो वह दिन-रात नकरात्मक बातें कहते हैं।सोनाक्षी कहती हैं, 'मैंने ऐसी ही थोड़ी न अपना नाम असली सोना रख दिया है। मैं बहुत ज्यादा दबंग हूं। सोशल मीडिया में होने वाली ट्रोलिंग को मैं रोज पढ़ती हूं और इसे मैं अपने मनोरंजन की तरह देखती हूं। ट्रोलिंग करने वालों के पास न काम है, न उनकी कोई पहचान है, कोई चेहरा भी नहीं है उनका। कभी-कभी तो यह लोग ऐसे शो करते हैं कि हमारे काम के बारे में इन लोगों को हमसे ज्यादा जानकारी है। जो कभी किसी फिल्म के सेट पर गए भी नहीं होंगे, लेकिन विशेष टिप्पणी देने में उस्ताद हैं।'एक यूजर ने सोनाक्षी को टैग कर लिखा, 'मैडम भूख हड़ताल करो आप रोल मिलेंगे।' इस कॉमेंट पर सोनाक्षी ने हँसते हुए कहा, 'इससे ज्यादा रोल कर भी नहीं सकती मैं, बहुत काम है मेरे पास, बहुत रोल हैं।'एक महिला ट्रोलर्स ने सोनाक्षी के लिए लिखा, 'अबे मोटी..., जवाब में सोनाक्षी ने तपाक से कहा, 'अबे अंधी।' एक यूजर ने लिखा, 'न बेटा न तुमसे न हो पाएगा।' इस कमेंट पर जवाब देते हुए सोनाक्षी बोलीं, 'अरे मुझसे ही तो हो रहा है और किससे होगा। साल के 365 दिन मैं काम करती हूं, अगर कभी किसी दिन मेरा कोई शूट कैंसल हो जाता है तो सोचती हूं, आज क्या करूं।'सोशल मीडिया ने लिखे जाने वाले कॉमेंट पर सोनाक्षी ने कहा, 'पहले मैं इन इन तमाम कॉमेंट्स को पढ़ती थी, तो सोचती थी कि यह लोग कैसे लिख लेते हैं यह सब। कोई यह सब बात मुझे सामने बोल के दिखाए, दो मुक्के न मार दूंगी बोलने वाले को। कुछ भी बोलने की हिम्मत यह लोग फेसलेस होकर करते हैं। मैं जैसी हूं वैसी ही रहूंगी, आपको देखना है देखो, नहीं देखना तो मत देखो।'अपने वजन के बारे में सोनाक्षी बताती हैं, 'सच तो यह है आज से ज्यादा वजन तो मेरा उस समय था, जब मैं लगातार सफल और हिट फिल्मों में काम कर रही थी। फिल्म दबंग, राउड़ी राठौड़, सन ऑफ सरदार के दौरान मैंने खूब वजन बढ़ाया था। मैं आपको बता दूं कि देश में 46% लोग ओवर वेट के हैं, 40% लोग अंडर वेट वाले हैं, बचे कौन 14% लोग, जो सोशल मीडिया में, मुझे मेरे वजन के लिए ट्रोल करते हैं। इनकी प्रोफ़ाइल में जाकर देखो तो पता चलेगा, यह लोग दिखाई कैसे देते हैं। आधे से ज्यादा लोग तो फेक होते हैं।'आलोचना करने वालों को सोनाक्षी कहती हैं, 'अगर आलोचना मुझे मदद करती है तो मैं उसे समझूंगी, लेकिन यदि आपका झगड़ा घर में बीवी से हुआ है और वह फ्रस्टेशन आप मुझपर निकालेंगे तो मैं नहीं लेने वाली हूं। आजकल तो मैं इन ट्रोलर्स को ब्लॉक कर देती हूं, पहले मैं मुंहतोड़ जवाब देती थी। अगर आपको हम पसंद नहीं तो मत करो फॉलो।'सोशल मीडिया इस्तेमाल करने की वजह बताते हुए सोनाक्षी कहती हैं, 'सोशल मीडिया में रहने की पहली वजह कि फैंस से डायरेक्ट कनेक्शन होना। फैन आपको मोटिवेट करते हैं, आगे बढ़ने में मदद करते हैं। फैन के और मेरे बीच वहां कोई बीच वाला नहीं है। दूसरी वजह है, मेरा काम, जो मैं हमेशा सोशल मीडिया में पोस्ट करती हूं, क्योंकि मैं छाती हूं फैंस को मेरे काम के बारे में पता चले।'</p><a href='../../../Output/output.html'> Back to Output page </a> </body></html>