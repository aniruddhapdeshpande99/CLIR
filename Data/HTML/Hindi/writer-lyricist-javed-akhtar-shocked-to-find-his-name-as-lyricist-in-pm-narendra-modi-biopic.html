<!DOCTYPE html><html><body><h1>'पीएम नरेंद्र मोदी' के पोस्टर में अपना नाम देख हैरान जावेद अख्तर, समीर</h1><p><b>Authors : </b>No Author Specified</p><p><b>Published on : </b>22&#47;03&#47;2019, 18&#58;10&#58;41</p><p><b>Bollywood News: 'पीएम नरेंद्र मोदी' बायॉपिक के मेकर्स ने फिल्म का एक पोस्टर रिलीज़ किया है, जिसमें गीतकार के तौर पर जावेद अख्तर का नाम भी शामिल किया गया है। लेकिन जावेद अख्तर का कहना है कि उन्होंने फिल्म के लिए कोई गाना नहीं लिखा है।</b></p><img src="https://navbharattimes.indiatimes.com/thumb/msid-68524727,width-650,resizemode-4/weather.jpg" width="500" height="600"><p>X
Am shocked to find my name on the poster of this film. Have not written any songs for it ! https://t.co/tIeg2vMpVG — Javed Akhtar (@Javedakhtarjadu) 1553256672000
Mujhe hairat hai apana naam pm narendra Modi film me dekh karr , Maine aisi kisi film me koi gaana nahi likha hai .. — Sameer (@SameerAnjaan) 1553271345000
प्रधानमंत्री नरेंद्र मोदी की लाइफ पर बन रही फिल्म ' पीएम नरेंद्र मोदी ' का हाल ही में ट्रेलर रिलीज़ किया गया। फिल्म में पीएम की मुख्य भूमिका में बॉलिवुड ऐक्टर विवेक ओबेरॉय हैं। रिलीज़ होते ही ट्रेलर इंटरनेट पर छा गया। हालांकि कुछ लोगों को यह खास पसंद नहीं आया। अब इस फिल्म का एक पोस्टर रिलीज़ किया गया है, जिसमें फिल्म के निर्देशक से लेकर संगीतकार और कास्ट तक के बारे में पूरी जानकारी दी गई है।फिल्म के गीतकार के रूप में प्रसून जोशी और समीर के अलावा जावेद अख्तर का भी नाम है। पोस्टर में सबसे नीचे वाली लाइन में पहला नाम जावेद अख्तर का ही लिखा है। लेकिन वह अपना नाम देख हैरान हैं। जावेद का कहना है कि उन्होंने इस फिल्म के लिए एक भी गाना नहीं लिखा है और बावजूद उसके क्रेडिट्स में उनका नाम शामिल किया गया है।जावेद अख्तर ने इसकी जानकारी 'पीएम नरेंद्र मोदी' के पोस्टर को शेयर करते हुए दी। उन्होंने ट्वीट किया, 'मैं इस फिल्म के पोस्टर पर अपना नाम देखकर स्तब्ध हूं। मैंने इस फिल्म के लिए कोई गाना नहीं लिखा है।'वहीं, गीतकार समीर ने भी फिल्म के क्रेडिट पोस्टर में अपना नाम होने पर हैरानी जताई है। उन्होंने ट्वीट करते हुए लिखा, 'मुझे हैरत है 'पीएम नरेंद्र मोदी' फिल्म में अपना नाम देखकर। मैंने ऐसी किसी फिल्म में कोई गाना नहीं लिखा।'वैसे बता दें कि यह पोस्टर ओरिजनल है या नहीं, इसकी अभी पुष्टि नहीं की गई है। 'पीएम नरेंद्र मोदी' का निर्देशन ओमंग कुमार ने किया है और इसमें मोदी के बचपन से लेकर प्रधानमंत्री बनने तक के संघर्ष को दिखाया जाएगा। फिल्म में विवेक ओबेरॉय के अलावा बमन इरानी, बरखा बिष्ट, मनोज जोशी, प्रशांत नारायण, राजेंद्र गुप्ता, जरीना वहाब और अंजन श्रीवास्तव भी मुख्य भूमिकाओं में दिखाई देंगे। यह फिल्म 5 अप्रैल को रिलीज होगी।</p><a href='../../../Output/output.html'> Back to Output page </a> </body></html>