<!DOCTYPE html><html><body><h1>जल्द आएगा शाहिद कपूर की 16 साल पुरानी फिल्म इश्क-विश्क का सीक्वल!</h1><p><b>Authors : </b>No Author Specified</p><p><b>Published on : </b>18&#47;03&#47;2019, 14&#58;39&#58;24</p><p><b>Bollywood News: शाहिद कपूर की 16 साल पहले आई फिल्म इश्क-विश्क का दूसरा पार्ट जल्द ही दर्शकों के सामने आएगा। फिल्म निर्माता रमेश तौरानी फिल्म की कहानी को लेकर तैयारी कर रहे हैं। हालांकि अभी फिल्म अधिक जानकारी नहीं है।</b></p><img src="https://navbharattimes.indiatimes.com/thumb/msid-68463343,width-650,resizemode-4/weather.jpg" width="500" height="600"><p>में आई बॉलिवुड के चॉकलेटी बॉय शाहिद कपूर की पहली फिल्म इश्क-विश्क का जल्द ही सीक्वल आ सकता है। यानी फिल्म का दूसरा पार्ट बनाने की तैयारी की जा रही है। फिल्म की स्क्रिप्ट को लेकर काम जारी है और उम्मीद है कि जल्द ही सब कुछ साफ हो जाएगा। इसकी घोषणा जाने-माने फिल्म प्रड्यूसर रमेश तौरानी ने की।हमारी सहयोगी वेबसाइटसे बात करते हुए रमेश तौरानी ने कहा, 'हां, हम इश्क-विश्क का सीक्वल बना रहे हैं। फिल्म की स्क्रिप्ट अभी शुरुआती दौर में है। यह एक कॉलेज रोमांस या फिर टीनेज रोमांस हो सकती है। उम्मीद है कि 2-3 महीनों में हम स्क्रिप्ट फाइनल कर लेगें और फिल्म के लिए डायरेक्टर और कास्ट की खोज शुरू हो जाएगी।' आगे रमेश तौरानी ने खुलासा करते हुए बताया कि शाहिद से उनकी पहली मुलाकात तब हुई जब उन्होंने शाहिद को साल 1999 में 'आंखों में तेरा ही चेहरा' म्यूजिक विडियो में ऋशिता भट्ट के साथ देखा था।उन्होंने बताया, 'उस समय वह बहुत जवान था। इसलिए मैंने उसे 2-3 साल और इंतजार करने के लिए कहा। जब केन मेरे पास इश्क-विश्क की स्क्रिप्ट लेकर आए तो मैंने उन्हें कहा कि मेरे पास एक हीरो है जो इस स्क्रिप्ट में फिट हो सकता है। फिर मैंने केन को शाहिद से मिलवाया।' बता दें, फिल्म शाहिद कपूर की पहली फिल्म थी और इसे केन घोष ने डायरेक्ट किया था। इसमें शाहिद के साथ अमृता राव और शहनाज ट्रेजरी मुख्य रोल में थीं। फिलहाल शाहिद कपूर अपनी आने वाली फिल्म 'कबीर सिंह' पर काम कर रहे हैं। फिल्म में शाहिद के साथ कियारा आडवाणी भी दिखेंगी। यह फिल्म तेलगु फिल्म अर्जुन रेडड्डी की रीमेक है।</p><a href='../../../Output/output.html'> Back to Output page </a> </body></html>