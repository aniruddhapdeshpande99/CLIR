<!DOCTYPE html><html><body><h1>पूजा बेदी को मिले उनके प्रिंस चार्मिंग, 48 की उम्र में मानेक कॉन्ट्रैक्टर से की सगाई</h1><p><b>Authors : </b>No Author Specified</p><p><b>Published on : </b>22&#47;02&#47;2019, 17&#58;16&#58;06</p><p><b>Bollywood News: कबीर बेदी की बेटी पूजा बेदी तलाक के 15 साल बाद फिर से दुल्हन बनने जा रही हैं। उन्होंने अपने बॉयफ्रेंड मानेक कॉन्ट्रैक्टर से सगाई कर ली है। देखें तस्वीरें...</b></p><img src="https://navbharattimes.indiatimes.com/thumb/msid-68122975,width-650,resizemode-4/weather.jpg" width="500" height="600"><p>X
तलाक लेने के 15 साल बाद पूजा बेदी को आखिरकार मानेक कॉन्ट्रैक्टर के रूप में अपने प्रिंस चार्मिंग मिल ही गए। 48 साल की पूजा बेदी ने बॉयफ्रेंड मानेक के साथ इंगेजमेंट कर ली है और दोनों इसी साल शादी कर लेंगे। रिपोर्ट्स के मुताबिक मानेक ने पूजा को वैलंटाइंस डे पर प्रपोज किया था। वह उन्हें हॉट-एयर बलून राइड पर ले गए और अपने दिल की बात कह डाली।एक इंटरव्यू में पूजा ने अपने रिलेशनशिप के बारे में बात की और बताया कि वह शादी तब ही कर पाएंगी जब बेटी आलिया फर्निचरवाला की शूटिंग डेट्स (उनकी बेटी बॉलिवुड डेब्यू कर रही है) और उनके बेटे के कॉलेज की छुट्टियों का शेड्यूल पता चल जाएगा।पूजा ने बताया कि उनके रिलेशन की यह खास बात है कि यह हर तरह से स्वाभाविक है। हमारे परिवार अच्छी तरह घुल-मिल गए हैं। उनकी खुले दिल वाली, फ्रेंडली, पारसी फैमिली है, जिन्होंने मेरा स्वागत किया। मेरे बच्चे भी उन्हें प्यार करते हैं। पूजा ने बताया कि वह दयावान होने के साथ खाना भी बढ़िया बनाते हैं जो कि सेक्सी क्वॉलिटीज हैं।पूजा ने बताया कि वह मानेक को अपने स्कूल के दिनों से जानती हैं लेकिन वे दोबारा बीते साल ही मिले। बता दें कि पूजा ने 1990 में इब्राहिम फर्निचरवाला से शादी की थी लेकिन उनका रिलेशनशिप नहीं चल सका और 2003 में तलाक हो गया। बताते चलें कि पूजा बेदी कबीर बेदी की बेटी हैं और उन्हें आमिर खान की फिल्म 'जो जीता वही सिकंदर' से फेम मिला था।</p><a href='../../../Output/output.html'> Back to Output page </a> </body></html>