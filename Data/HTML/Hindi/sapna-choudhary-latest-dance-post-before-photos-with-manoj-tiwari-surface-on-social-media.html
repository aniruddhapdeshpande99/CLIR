<!DOCTYPE html><html><body><h1>Sapna Choudhary ब्लू सूट में दिखा रहीं अपने सारे डांस स्टेप</h1><p><b>Authors : </b>No Author Specified</p><p><b>Published on : </b>25&#47;03&#47;2019, 12&#58;41&#58;42</p><p><b>Bollywood News: जहां पिछले कुछ दिनों से सपना चौधरी राजनीतिक पार्टी में शामिल होने की अफवाहों को लेकर चर्चा में छाई हुई हैं, वहीं उन्होंने सोशल मीडिया पर अपने सिग्नेचर डांस स्टेप की एक-एक कर कई तस्वीरें पोस्ट की हैं।</b></p><img src="https://navbharattimes.indiatimes.com/thumb/msid-68558315,width-650,resizemode-4/weather.jpg" width="500" height="600"><p>X
हरियाणवी डांसर सपना चौधरी सोशल मीडिया पर सबसे ज्यादा ऐक्टिव रहने वाले सितारों में गिनी जाती हैं। हालांकि, इन दिनों वह सुर्खियों में हैं आनेवाले चुनाव को लेकर, क्योंकि कभी चर्चा हो रही कि वह कांग्रेस पार्टी का हिस्सा बनने जा रही हैं तो कभी बीजेपी में शामिल होने की अफवाहें तेज हो रही हैं। वैसे, यहां हम बात कर रहे हैं उनकी लेटेस्ट तस्वीरों की, जिसे उन्होंने अपने इंस्टाग्राम पर शेयर किया है।बता दें कि सपना चौधरी ने इंस्टाग्राम पर अपने डांस के कुछ सिग्नेचर स्टेप्स की तस्वीरें पोस्ट की हैं। डार्क ब्लू सलवार सूट और चुनरी में सपना काफी खूबसूरत दिख रही हैं। पोस्ट की गई सभी तस्वीरों में सपना का अंदाज़ काफी अलग-अलग है। इन तस्वीरों में सपना के अलग-अलग डांस स्टेप भी दिख रहे हैं। बता दें कि सपना अपने स्टेज शो के लिए काफी मशहूर हैं, जहां उनके फैन्स की भीड़ उनकी एक झलक के लिए बेताब रहती है। वैसे, सपना बॉलिवुड और टीवी शो में भी अपना हाथ आजमा चुकी हैं। जहां वह 'बिग बॉस 11' की अहम कंटेस्टेंट के रूप में दर्शकों के सामने उभरकर आईं, वहीं उन्होंने 'वीरे की वेडिंग' में 'चल हट जा ताऊ' गाने से दर्शकों के दिलों पर छा गईं। हाल ही में उनकी फिल्म 'दोस्ती के साइड इफेक्ट्स' रिलीज़ हुई, जिसमें वह आईपीएस अधिकारी की भूमिका में दिखी थीं।बता दें कि इन दिनों चुनावी माहौल के रंग में भी सपना रंग चुकी हैं। दरअसल अफवाहें इस बात को लेकर उड़ चली हैं कि सपना चौधरी आखिर किस पार्टी में जा रही हैं? पहले सपना की एक तस्वीर कांग्रेस महासचिव प्रियंका गांधी के साथ आई थी और बताया जा रहा था कि वह कांग्रेस पार्टी में शामिल हो गई हैं। बाद में सपना ने साफ इनकार कर दिया और अब एक नई तस्वीर सामने आ गई है। इस तस्वीर में सपना चौधरी दिल्ली बीजेपी अध्यक्ष और मशहूर भोजपुरी गायक मनोज तिवारी के साथ दिख रही हैं। सोशल मीडिया पर वायरल तस्वीर के साथ लोग अब इस पर चर्चा में जुटे हैं कि आखिर सपना किस पार्टी में जा रही हैं।</p><a href='../../../Output/output.html'> Back to Output page </a> </body></html>