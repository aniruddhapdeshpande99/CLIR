<!DOCTYPE html><html><body><h1>Arjun Kapoor की 'इंडियाज मोस्ट वॉन्टेड' यासीन भटकल की कहानी तो नहीं?</h1><p><b>Authors : </b>No Author Specified</p><p><b>Published on : </b>03&#47;05&#47;2019, 08&#58;32&#58;31</p><p><b>Bollywood News: अर्जुन कपूर की फिल्म 'इंडियाज़ मोस्ट वॉन्टेड' का ट्रेलर रिलीज़ हो तुकी है। फिल्म एक मोस्ट वॉन्टेंड आतंकी को बिना एक गोली चलाए पकड़ने की कहानी है। ऐसी उम्मीद जताई जा रही है कि फिल्म की कहानी यासीन भटकल पर बेस्ड है।</b></p><img src="https://navbharattimes.indiatimes.com/thumb/msid-69154459,width-650,resizemode-4/weather.jpg" width="500" height="600"><p>X
X
बॉलिवुड फिल्म ' इंडियाज़ मोस्ट वॉन्टेड ' एक आतंकवादी से जुड़ी सच्ची कहानी पर आधारित है। फिल्म के निर्देशक राजकुमार गुप्ता ने गुरुवार को यह जानकारी दी। ऐसा माना जा रहा है कि यह फिल्म आतंकवादी समूह इंडियन मुजाहिदीन के संस्थापक यासीन भटकल की कहानी पर आधारित है।गुप्ता ने गुरुवार को फिल्म के ट्रेलर रिलीज़ के मौके पर भी यह नहीं बताया कि फिल्म किस पर आधारित है। निर्देशक ने कहा, 'मैं कहना चाहता हूं कि यह एक सच्ची घटना पर आधारित है। कौन आतंकवादी है, किस पर यह कहानी आधारित है...आप निर्णय कर सकते हैं, जब आप फिल्म देखने थिअटर जाएंगे।' फिल्म 24 मई को रिलीज होगी।उन्होंने कहा, 'मैं बस यह कहना चाहता हूं कि यह सच्ची घटना पर आधारित फिल्म है और यह भारतीय खुफिया विभाग के लिए एक ऐतिहासिक घटना है, जहां एक आतंकवादी को बिना एक गोली चलाए पकड़ा जाता है, लेकिन आपको विस्तृत जानकारी के लिए फिल्म देखनी होगी।'भटकल एक समय में दिल्ली पुलिस की सूची में 15 वॉन्टेड आतंकवादियों में शामिल था। उसे अगस्त 2013 में बिहार पुलिस और खुफिया एजेंसियों के संयुक्त अभियान में भारत-नेपाल सीमा पर गिरफ्तार किया गया था। फिल्म में मुख्य भूमिका अर्जुन कपूर निभा रहे हैं।</p><a href='../../../Output/output.html'> Back to Output page </a> </body></html>