<!DOCTYPE html><html><body><h1>इलाज कराकर भारत लौटने के बाद इनके ऑफिस में दिखे इरफान खान</h1><p><b>Authors : </b>No Author Specified</p><p><b>Published on : </b>15&#47;03&#47;2019, 23&#58;21&#58;15</p><p><b>Bollywood News:
इरफान खान की शुक्रवार को कुछ तस्वीरें सामने आईं। इन तस्वीरों में वह मुंबई के खार इलाके में स्थित प्रॉड्यूसर दिनेश विजान की ऑफिस से जाते दिखाई दिए।</b></p><img src="https://navbharattimes.indiatimes.com/thumb/msid-68432971,width-650,resizemode-4/weather.jpg" width="500" height="600"><p>लंदन में न्यूरोएंडोक्राइन ट्यूमर नाम के कैंसर का इलाज कराकर लौटने के बाद फिल्म अभिनेता इरफान खान एक बार फिर सक्रिय हो गए हैं। शुक्रवार को उनकी कुछ तस्वीरें सामने आईं।इन तस्वीरों में वह मुंबई के खार इलाके में स्थित प्रॉड्यूसर दिनेश विजान की ऑफिस से जाते दिखाई दिए। बताया जा रहा है कि वह फिल्म ' हिंदी मीडियम 2' के सिलसिले में यहां आए होंगे।इरफान खान दिनेश विजान की ऑफिस से बाहर निकले। वहां मौजूद फैन्स ने उनके साथ सेल्फी ली और इसके बाद वह कार में बैठकर निकल गए। रिपोर्ट के अनुसार इरफान खान ठीक हो रहे हैं और वह जल्द ही फिल्म के सेट पर नजर आएंगे।एक अन्य रिपोर्ट के मुताबिक जल्द ही फिल्म 'हिंदी मीडियम' के सीक्वल की आधिकारिक घोषणा हो सकती है। पिछले ही सप्ताह प्रॉड्यूसर दिनेश विजान ने इसी साल से इरफान खान के फिल्म में काम करने को लेकर संभावना जताई थी।साकेत चौधरी के निर्देशन में बनी फिल्म 'हिंदी मीडियम' को दर्शकों का अच्छा रेस्पांस मिला था। फिल्म ने बॉक्स ऑफिस पर अच्छा प्रर्दशन किया था। फिल्म में इरफान खान के साथ सबा कमर ने काम किया था।बता दें कि इरफान खान ने 'पान सिंह तोमर', 'हासिल', 'पीकू', जैसी फिल्मों शानदार अभिनय किया है। वहीं हॉलिवुड में भी काम करके अभिनेता ने लोगों का दिल जीता है।</p><a href='../../../Output/output.html'> Back to Output page </a> </body></html>