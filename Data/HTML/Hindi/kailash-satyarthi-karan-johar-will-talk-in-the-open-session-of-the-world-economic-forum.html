<!DOCTYPE html><html><body><h1>विश्व आर्थिक मंच के खुले सत्र में कैलाश सत्यार्थी, करण जौहर करेंगे संवाद</h1><p><b>Authors : </b>No Author Specified</p><p><b>Published on : </b>21&#47;01&#47;2019, 20&#58;09&#58;39</p><p><b>Bollywood News: (बरूण झा)	दावोस, 21 जनवरी (भाषा) विश्व आर्थिक मंच (डब्ल्यूईएफ) ने सोमवार को कहा कि उसकी अहम वार्षिक बैठक में कुछ खुले सत्रों का आयोजन होगा। इसके तहत नोबेल पुरस्कार से सम्मानित कैलाश सत्यार्थी और फिल्मकार करण जौहर के भी संवाद सत्र होंगे।	दावोस में सोमवार से शुरू हो रहे पांच दिवसीय वार्षिक आयोजन के दौरान खुला मंच के तहत ऐसे सत्र का आयोजन होगा।	दावोस में मुख्य सत्र के बाहर ओपन फोरम में जेन गुडॉल भी हिस्सा लेंगी। जेन गुडॉल मशहूर जंतु वैज्ञानिक हैं। चिम्पांजी को लेकर उनका शोधकार्य बहुत महत्वपूर्ण रहा है। ओपन फोरम में गैर पंजीकृत भागीदार</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>(बरूण झा) दावोस, 21 जनवरी (भाषा) विश्व आर्थिक मंच (डब्ल्यूईएफ) ने सोमवार को कहा कि उसकी अहम वार्षिक बैठक में कुछ खुले सत्रों का आयोजन होगा। इसके तहत नोबेल पुरस्कार से सम्मानित कैलाश सत्यार्थी और फिल्मकार करण जौहर के भी संवाद सत्र होंगे। दावोस में सोमवार से शुरू हो रहे पांच दिवसीय वार्षिक आयोजन के दौरान खुला मंच के तहत ऐसे सत्र का आयोजन होगा। दावोस में मुख्य सत्र के बाहर ओपन फोरम में जेन गुडॉल भी हिस्सा लेंगी। जेन गुडॉल मशहूर जंतु वैज्ञानिक हैं। चिम्पांजी को लेकर उनका शोधकार्य बहुत महत्वपूर्ण रहा है। ओपन फोरम में गैर पंजीकृत भागीदार भी हिस्सा ले सकते हैं। पैनल के अन्य सदस्यों में एसोसिएशन फोर इंडिजीनियस वुमैन एंड पीपुल्स ऑफ चाड की अध्यक्ष हिंदोउ ओमराउ इब्राहिम, कांगो के स्त्री रोग विशेषज्ञ डेनिस मुकवेगे तथा नागरिक संस्था आवाज डॉट ओआरजी के संस्थापक और मुख्य कार्यकारी अधिकारी रिकेन पटेल भी होंगे। इसमें पर्यावरण संबंधी सवाल, विज्ञान और समाज के बीच अंतर, महिलाओं के खिलाफ हिंसा और अकेलेपन जैसे विषयों पर चर्चा होगी । डब्लूईएफ ने कहा है कि नोबेल शांति पुरस्कार से सम्मानित कैलाश सत्यार्थी पर आधारित डॉक्यूमेंट्री ‘द प्राइस ऑफ फ्री’ की प्रदर्शनी भी होगी। इसमें भारत में 80,000 से ज्यादा बाल मजदूरों को मुक्त कराने का वृतांत है। इसके साथ ही कुछ अन्य कार्यक्रम अन्य लोगों के लिए खुले होंगे। करण जौहर का सत्र महिलाओं के खिलाफ हिंसा पर केंद्रित होगा । सीएनएन के फरीद जकारिया जीपीएस कार्यक्रम के मेजबान फरीद जकारिया गुडॉल के साथ संवाद करेंगे।</p><a href='../../../Output/output.html'> Back to Output page </a> </body></html>