<!DOCTYPE html><html><body><h1>बेहद रोमांटिक है विराट कोहली और अनुष्का शर्मा का यह कैंडल लाइट डिनर विडियो</h1><p><b>Authors : </b>No Author Specified</p><p><b>Published on : </b>02&#47;05&#47;2019, 23&#58;19&#58;35</p><p><b>Bollywood News: अपनी वाइफ अनुष्का शर्मा के बर्थडे को यादगार और खास बनाने के लिए विराट कोहली ने कोई कसर नहीं छोड़ी। अगर यकीन नहीं, तो आप दोनों के इस कैंडल लाइट डिनर वाले विडियो को देख लीजिए।</b></p><img src="https://navbharattimes.indiatimes.com/thumb/msid-69151737,width-650,resizemode-4/weather.jpg" width="500" height="600"><p>ऐक्ट्रेस अनुष्का शर्मा ने हाल ही में अपना 31वां बर्थडे सेलिब्रेट किया और इस मौके को खास बनाने के लिए उनके पति विराट कोहली ने कोई कसर बाकी नहीं छोड़ी। जहां विराट ने शाम को वक्त एक नदी किनारे अपनी खूबसूरत बीवी अनुष्का के साथ बिताया वहीं रात को वह अनुष्का को एक रोमांटिक और कोजी कैंडल लाइट डिनर के लिए ले गए। अब इसका एक विडियो सामने आया है जो इंटरनेट पर सुर्खियां बटोर रहा है।इस विडियो में दिख रहा है कि कैसे विराट अपनी बर्थडे गर्ल का हाथ पकड़कर ले जा रहे हैं। अनुष्का ने ऑफ वाइट कलर की ड्रेस पहनी है तो वहीं विराट वाइट कलर की टी-शर्ट में दिख रहे हैं। डिनर टेबल पर पहुंचकर वह पहले अपनी वाइफ को चेयर पर बिठाते हैं और फिर खुद सीट लेते हैं। यह विडियो बेहद रोमांटिक है और इंस्टाग्राम पर शेयर किया गया है।विराट और अनुष्का वाकई बेहद रोमांटिक कपल हैं। दोनों एक-दूसरे के साथ टाइम बिताने का कोई मौका नहीं छोड़ते। इतना ही नहीं, दोनों सोशल मीडिया पर भी काफी ऐक्टिव रहते हैं।अपनी पर्सनल लाइफ के खास पलों को फैंस के साथ साझा करने के अलावा विराट और अनुष्का सामाजिक मुद्दों पर भी अपने विचार खुले दिल से शेयर करते हैं। बात करें इस विडियो की, तो हमें तो यह काफी रोमांटिक और स्पेशल लगा लेकिन आपको कैसा लगा?</p><a href='../../../Output/output.html'> Back to Output page </a> </body></html>