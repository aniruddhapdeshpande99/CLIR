<!DOCTYPE html><html><body><h1>PM Narendra Modi की बायॉपिक फिल्म की रिलीज़ डेट फाइनल</h1><p><b>Authors : </b>No Author Specified</p><p><b>Published on : </b>03&#47;05&#47;2019, 10&#58;01&#58;29</p><p><b>Bollywood News: विवेक ओबेरॉय स्टारर प्रधानमंत्री नरेंद्र मोदी पर आधारित बायॉपिक 'पीएम नरेंद्र मोदी' की रिलीज़ डेट तय हो चुकी है। तमाम बाधाओं के बाद फाइनली यह फिल्म अब 24 मई को रिलीज़ होगी।</b></p><img src="https://navbharattimes.indiatimes.com/thumb/msid-69156134,width-650,resizemode-4/weather.jpg" width="500" height="600"><p>Biopic 'PM Narendra Modi' will be released on 24th May 2019. https://t.co/HStRYBxMs6 — ANI (@ANI) 1556856629000
प्रधानमंत्री नरेंद्र मोदी पर आधारित बायॉपिक फिल्म के निर्माताओं ने शुक्रवार को घोषणा की है कि लोकसभा चुनाव के परिणामों की घोषणा के एक दिन बाद 24 मई को विवेक ओबेरॉय अभिनीत यह फिल्म देशभर में रिलीज होगी।'पीएम नरेंद्र मोदी' नामक इस फिल्म को पहले 11 अप्रैल को रिलीज किया जाना था लेकिन चुनाव आयोग ने आचार संहिता का हवाला देते हुए इस पर प्रतिबंध लगा दिया। पिछले महीने अपने आदेश में चुनाव आयोग ने चुनाव अवधि के दौरान यह कहते हुए फिल्म की स्क्रीनिंग पर प्रतिबंध लगा दिया था कि ऐसी कोई भी फिल्म जो किसी भी राजनीतिक इकाई या व्यक्ति को लाभ पहुंचाती है, उसे इलेक्ट्रॉनिक मीडिया में प्रदर्शित नहीं किया जाना चाहिए।फिल्म रिलीज होने के एक दिन पहले चुनाव आयोग का आदेश आया था। निर्माता संदीप सिंह ने कहा कि उन्हें उम्मीद है कि फिल्म सिनेमाघरों में अच्छी चलेगी। सिंह ने एक बयान में कहा, 'एक जिम्मेदार नागरिक के तौर पर हम देश के कानून का सम्मान करते हैं। फिल्म के बारे में बहुत सारी चर्चाओं और उत्साह के बाद, हमने लोकसभा चुनाव परिणाम के तुरंत बाद फिल्म को रिलीज करने का फैसला किया है।'उन्होंने कहा, 'हम अब 24 मई 2019 को अपनी फिल्म रिलीज कर रहे हैं। ऐसा पहली बार है जब किसी फिल्म का प्रचार महज चार दिन के लिए होगा। मुझे उम्मीद है कि अब किसी को भी फिल्म से कोई समस्या नहीं है और हम इस बार रिलीज की उम्मीद कर रहे हैं।' उमंग कुमार के निर्देशन में बनी इस फिल्म में बोमन ईरानी, मनोज जोशी, प्रशांत नारायणन, जरीना वहाब, बरखा सेनगुप्ता और दर्शन कुमार भी हैं। सुरेश ओबेरॉय और आनंद पंडित फिल्म के को-प्रड्यूसर हैं।</p><a href='../../../Output/output.html'> Back to Output page </a> </body></html>