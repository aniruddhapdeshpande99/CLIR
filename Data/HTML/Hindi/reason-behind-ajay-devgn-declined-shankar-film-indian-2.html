<!DOCTYPE html><html><body><h1>अजय देवगन ने बताया, क्‍यों छोड़ी शंकर की 'इंडियन 2'</h1><p><b>Authors : </b>No Author Specified</p><p><b>Published on : </b>16&#47;02&#47;2019, 08&#58;50&#58;03</p><p><b>Bollywood News: अजय ने बताया कि शंकर की फिल्‍म का हिस्‍सा बनने में उन्‍हें भी खुशी होगी लेकिन समस्‍या डेट्स की है जो कि उनके पास मौजूद नहीं है। अजय की मानें तो डायरेक्‍टर चाहते थे कि वह उनके साथ अभी शूटिंग करें।</b></p><img src="https://navbharattimes.indiatimes.com/thumb/msid-68018571,width-650,resizemode-4/weather.jpg" width="500" height="600"><p>'टोटल धमाल' का नया सॉन्ग 'स्पीकर फट जाए'
X
कुछ दिनों पहले ऐसी खबरें सामने आई थीं कि डायरेक्‍टर शंकर की ' इंडियन 2 ' के लिए अजय देवगन को अप्रोच किया गया है। बताया गया कि उन्‍हें फिल्‍म में विलन का रोल ऑफर हुआ और उन्‍होंने इससे करने से इनकार कर दिया क्‍योंकि वह नेगेटिव रोल नहीं करना चाहते थे।अब अजय ने खुद फिल्‍म छोड़ने की असल वजह बताई है। ऐक्‍टर ने बताया कि शंकर की फिल्‍म का हिस्‍सा बनने में उन्‍हें भी खुशी होगी लेकिन समस्‍या डेट्स की है जो कि उनके पास मौजूद नहीं है। अजय की मानें तो डायरेक्‍टर चाहते थे कि वह उनके साथ अभी शूटिंग करें और वह (अजय) खुद इस वक्‍त 'तानाजी' के शूट में बिजी हैं।वहीं, फिल्‍म को रिजेक्‍ट करने की अफवाहों पर अजय ने कहा कि एक कलाकार के लिए ग्रे, ब्‍लैक या वाइट जैसा कोई शेड नहीं होता है। रोल में ऐक्‍टर के लिए जितनी लेयर्स होंगी, वह उसके लिए बेहतर होगा।'गोलमाल 4' ऐक्‍‍‍‍टर ने आगे कहा कि उन्‍हें 'खाकी', 'कंपनी' जैसी फिल्‍मों में काम करना पसंद है जिसमें उनके नेगेटिव कैरक्‍टर्स की प्रशंसा की गई थी। ऐक्‍टर के मुताबिक, चूंकि वह 'इंडियन 2' नहीं कर रहे हैं, ऐसे में वह यह नहीं बता सकते कि फिल्‍म में उनका रोल ग्रे था या नहीं।वर्कफ्रंट की बात करें तो 22 फरवरी को अजय की फिल्‍म 'टोटल धमाल' सिनेमाघरों में रिलीज होगी। इसमें उनके साथ अनिल कपूर, माधुरी दीक्षित, अरशद वारसी और रितेश देशमुख जैसे ऐक्टर्स नजर आएंगे।</p><a href='../../../Output/output.html'> Back to Output page </a> </body></html>