<!DOCTYPE html><html><body><h1>शिकायत नहीं, मतदान करें और जरूरतें बताएं: कंगना रनौत</h1><p><b>Authors : </b>No Author Specified</p><p><b>Published on : </b>26&#47;03&#47;2019, 11&#58;33&#58;34</p><p><b>Bollywood News: कंगना रनौत ने लोगों से मतदान करने की अपील करते हुए कहा कि शिकायत करने से बेहतर है, बड़ी संख्या में मतदान करें और अपनी जरूरतों के बारे में नेताओं को बताएं ।</b></p><img src="https://navbharattimes.indiatimes.com/thumb/msid-68574151,width-650,resizemode-4/weather.jpg" width="500" height="600"><p>X
सेना एक, पर हम सब दलों में बंटे: आशुतोष राणा
X
इन दिनों अपनी रिलीज़ के लिए तैयार हो रही फिल्म 'मेंटल है क्या' के पैच वर्क की शूटिंग कर रही हैं और अपनी अगली फिल्म जयललिता की बायॉपिक 'थलाइवी' ( जया ) की रीडिंग में बिजी हैं। अपने जन्मदिन के मौके पर कंगना ने बताया कि उन्होंने अपनी बायॉपिक का काम छोड़ कर आखिर क्यों जयललिता कि फिल्म की शूटिंग को पहले चुना।कंगना ने इस मौके पर लोगों को अध्यात्म से जुड़ने के लिए भी प्रोत्साहित करते हुए कहा, 'मुझे लगता है सभी लोगों को अपने लिए थोड़ा समय निकालकर अध्यात्मिक कामों से जुड़ना चाहिए। सदियों से धार्मिकता और आध्यात्म हमारी संस्कृति और रहन-सहन का महत्वपूर्ण हिस्सा रही है। आज की जनरेशन को अध्यात्मिक चीजों के बारे में कुछ जानकारी ही नहीं है, उनको लगता है थेरपी और मनोचिकित्सक के द्वारा हर तरह का उनका मानसिक इलाज संभव है। किसी भी तरह की मानसिक परेशानी के दौरान कुछ लोग गोलियां खाते हैं, डिप्रेशन का शिकार हो जाते हैं।'कंगना आगे कहती हैं, 'अध्यात्म लोगों को अपने अंदर की शक्ति के बारे में पता ही नहीं है। मैं लोगों को अध्यात्मिकता के लिए प्रोत्साहित करती हूं। पहले मैं बिना बताए आश्रम चली जाती थी, लेकिन इन दिनों मैं बताकर जाती हूं। आज जब लोग मुझसे पूछते हैं कि आप खुद को इतना पॉजिटिव कैसे रखती हैं, तो मैं बताती हूं। मैं कोयंबटूर जाती हूं सदगुरु के आश्रम में, लेकिन ऐसे बहुत से आश्रम हैं, जहां आप अपनी अंदर की खूबियों को विकसित करने पर काम कर सकते हैं।'लोगों को मतदान करने के अपने हक के बारे में बताते हुए कंगना ने कहा, 'वोटिंग बहुत महत्वपूर्ण है। हम सिर्फ शिकायतें करते रहते हैं, लेकिन कभी भी अपनी डिमांड नहीं बताते हैं। जो पॉलिटिशन हैं, वह कोई थिंकर, ऑथर या आर्टिस्ट नहीं हैं, वह सेवा करने वाले लोग हैं। हमें उनको बताना है कि हम चाहते क्या हैं। हमें वोट डालना चाहिए और देश को आगे बढ़ाने में सही रास्ता दिखाना चाहिए।'</p><a href='../../../Output/output.html'> Back to Output page </a> </body></html>