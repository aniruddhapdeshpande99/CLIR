<!DOCTYPE html><html><body><h1>Priyanka Chopra ने कभी सोचा नहीं था कि निक जोनस से होगी शादी</h1><p><b>Authors : </b>No Author Specified</p><p><b>Published on : </b>12&#47;04&#47;2019, 10&#58;31&#58;29</p><p><b>Bollywood News: प्रियंका चोपड़ा हाल में 'विमन इन द वर्ल्ड समिट' में पहुंची और यहां उन्होंने अपने और निक के रिश्ते पर खुलकर अपनी बात रखी। उन्होंने कहा कि उन्होंने कभी ऐसा नहीं सोचा था कि निक जोनस से उनकी शादी हो जाएगी।</b></p><img src="https://navbharattimes.indiatimes.com/thumb/msid-68844000,width-650,resizemode-4/weather.jpg" width="500" height="600"><p>पूरी तरह अपनी शादी को इंजॉय कर रहे हैं। अक्सर इस कपल को चिल आउट करते हुए देखा जा सकता है। हाल में प्रियंका 'विमन इन द वर्ल्ड समिट' में पहुंची जहां स्टेज पर अपने रिलेशनशिप, शादीशुदा जिंदगी, नारीवाद जैसे मुद्दों पर खुलकर बात की। पैनल डिस्कशन के दौरान उन्होंने यह स्वीकार किया कि वह वास्तव में कभी नहीं सोचती थीं कि वह निक जोनस से शादी कर लेंगी।प्रियंका ने यह भी बताया कि जब उनका और निक का रोमांस शुरू हुआ तो उन्होंने प्रियंका को काफी सरप्राइज किया था। उन्होंने कहा, 'मैं अब उन्हें 2 साल से जानती हूं। मुझे कोई अंदाजा नहीं था कि जो हुआ है वह होगा। लगता है यह मेरी ही गलती थी। मैं किताब के कवर से उसका अंदाजा लगा रही थी।' निक के बारे में प्रियंका ने कहा, 'मैं उन्हें ओल्ड मैन जोनस बुलाती हूं। मेरे लिए उनका नाम 'OMJ' है। वह काफी मैच्यॉर, स्मार्ट और मेरे लिए काफी अच्छे हैं। मैं बेफिक्र रहने वाली लड़की हूं, मुझे जब जो अच्छा लगता है वह करती हूं और वह हमेशा मेरा सपॉर्ट करते हैं।'अपने रोमांस के शुरूआती दौर के बारे में बात करते हुए प्रियंका ने एक घटना का जिक्र करते हुए बताया कि वह एक बार दोस्तों के साथ नाइट आउट का प्लान बना रही थीं जबकि अगले दिन सुबह उन्हें जरूरी काम से जाना था। इस घटना के बारे में बताते हुए प्रियंका ने कहा, 'उन्होंने कहा कि मैं उन लोगों में से नहीं हूं जो तुमसे काम कैंसल करने को कहेगा क्योंकि मुझे पता है कि तुम जहां हो उसके लिए कितनी मेहनत करती हो। इसलिए अगर तुम ऐसा करती हो तो यह तुम्हें खुद ही करना होगा। मैं अपने दोस्तों के साथ बाहर जा रहा हूं। हम तुम्हारा इंतजार करेंगे, तुम अपनी मीटिंग खत्म करके आ जाओ।'प्रियंका ने आगे कहा, 'मैं जो भी पाया है उसके लिए निक ने मुझे श्रेय दिया है, यह मेरे लिए बेहद जबर्दस्त था। मेरे साथ ऐसा व्यवहार पहले किसी ने नहीं किया था।'</p><a href='../../../Output/output.html'> Back to Output page </a> </body></html>