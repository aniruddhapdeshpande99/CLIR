<!DOCTYPE html><html><body><h1>'चुपके चुपके' के रीमेक पर Sunny Deol ने कहा, मैं इसे हाथ नहीं लगाऊंगा</h1><p><b>Authors : </b>No Author Specified</p><p><b>Published on : </b>21&#47;04&#47;2019, 15&#58;56&#58;24</p><p><b>Bollywood News: कहा जा रहा है कि रीमेक में धर्मेंद्र वाला रोल ऐक्‍टर राजकुमार राव निभाएंगे। इस बीच रीमेक की खबर पर धर्मेंद्र के बेटे सनी देओल का रिऐक्‍शन आया है।</b></p><img src="https://navbharattimes.indiatimes.com/thumb/msid-68976626,width-650,resizemode-4/weather.jpg" width="500" height="600"><p>X
साल 1975 में आई डायरेक्टर ऋषिकेश मुखर्जी की पॉप्युलर फिल्म 'चुपके-चुपके' के रीमेक की खबरें काफी चर्चा में हैं। कहा जा रहा है कि रीमेक में धर्मेंद्र वाला रोल ऐक्‍टर राजकुमार राव निभाएंगे। इस बीच रीमेक की खबर पर धर्मेंद्र के बेटे सनी देओल का रिऐक्‍शन आया है।सनी का कहना है कि ऑरिजनल टीम ने जो मैजिक क्रिएट किया था, उसे रीक्रिएट करना असंभव है। एक इंटरव्‍यू के दौरान सनी ने कहा, 'अच्‍छी बात है लेकिन फिल्‍म की खूबसूरती यह है कि जिन ऐक्‍टर्स ने चुपके चुपके की थी जैसे मेरे पिता, शर्मिला जी, अमित जी, जया जी, ओम प्रकाश जी, उनकी अपनी पर्सनैलिटी थी जो उस फिल्‍म में लेकर आए। साथ ही डायरेक्‍टर जिन्‍होंने सबसे यह करवाया। अगर कोई रीमेक की कोशिश करता है तो वे वहां आंके जाएंगे। मैं ऐसी चीज को हाथ नहीं लगाऊंगा।'सनी ने आगे कहा, 'मैं चुपके चुपके या पिता की किसी भी दूसरी फिल्‍म को छूने से दूर रहूंगा क्‍योंकि मुझे लगता है कि मैं पिता के काम की बराबरी नहीं कर सकता। हम वैसा मैजिक क्रिएट नहीं कर सकते। मैं ऐसी चीजें नहीं करना चाहता क्‍योंकि वे लेजंड हैं।'बता दें, ऑरिजनल चुपके चुपके में धर्मेंद्र ने प्रफेसर परिमल और प्यारे मोहन का दोहरा किरदार निभाया था जबकि अमिताभ बच्चन ने प्रफेसर सुकुमार सिन्हा का रोल किया था। फिल्म में केश्टो मुखर्जी, असरानी और डेविड के भी अहम रोल थे। कम ही लोगों को पता है कि 'चुपके-चुपके' भी साल 1971 में आई उत्तम कुमार और माधबी मुखर्जी की फिल्म 'छद्माबेशी' का हिंदी अडैप्टेशन थी।</p><a href='../../../Output/output.html'> Back to Output page </a> </body></html>