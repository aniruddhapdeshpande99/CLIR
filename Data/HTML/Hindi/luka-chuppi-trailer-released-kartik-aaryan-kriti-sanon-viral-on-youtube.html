<!DOCTYPE html><html><body><h1>luka chuppi का ट्रेलर रिलीज़, परिवार के साथ लिव इन में कार्तिक आर्यन और कृति सेनन</h1><p><b>Authors : </b>No Author Specified</p><p><b>Published on : </b>24&#47;01&#47;2019, 14&#58;47&#58;12</p><p><b>Bollywood News: कार्तिक आर्यन (Kartik Aaryan) और कृति सेनन (Kriti Senon) की फिल्म 'लुका छुपी' (Luka Chuppi) का ट्रेलर रिलीज हो चुका है, जिसमें दोनों शादी के नाम पर परिवार के बीच लिव इन में रहने को मजबूर हो जाते हैं।</b></p><img src="https://navbharattimes.indiatimes.com/thumb/msid-67670663,width-650,resizemode-4/weather.jpg" width="500" height="600"><p>फिल्म लुका छिपी (Luka Chuppi) का ऑफिशल ट्रेलर रिलीज़ हो चुका है, जिसमें लीड रोल में हैं कार्तिक आर्यन Kartik Aaryan ) और कृति सेनन (Kriti Senon) और फिल्म में दोनों की जोड़ी कमाल की नजर आ रही है।इस कॉमिडी और रोमांटिक फिल्म के ट्रेलर की शुरुआत होती है शादियों वाले सीन से, जहां सीधे-सादे लड़के की भूमिका में नजर आ रहे कार्तिक शादी करने का ख्वाब लिए कृति के पास पहुंचते हैं, वहीं ऐक्ट्रेस के दिमाग में कुछ और ही चल रहा और वह उन्हें लिव इन में रहने की सलाह देती हैं। कार्तिक तैयार हो जाते हैं, लेकिन कृति अपनी शर्तें रख देती हैं। आखिरकार उनके घरवालों तक यह बात पहुंच जाती है कि उन्होंने भाग कर शादी कर ली है। इसके बाद कुछ ऐसा होता है कि दोनों पूरे परिवार के बीच में लिव इन की तरह रहने लगते हैं। फिल्म की कॉमिडी मजेदार है और कृति और कार्तिक की जोड़ी काफी जम रही है।लक्ष्मण उतेकर ( Laxman Utekar ) निर्देशित इस फिल्म का पोस्टर पिछले दिनों रिलीज किया गया था, जिसमें दोनों ऐक्टर्स एक-दूसरे के होंठ पर मुंह बंद रखने जैसा पोज़ दे रहे और कृति के हाथ में वरमाला भी दिख रहा है। फिल्म में कार्तिक आर्यन और कृति सेनन के अलावा पंकज त्रिपाठी, अपारशक्ति खुराना और विनय पाठक जैसे सितारे भी हैं। बता दें कि यह फिल्म 1 मार्च 2019 को रिलीज़ होने जा रही है।</p><a href='../../../Output/output.html'> Back to Output page </a> </body></html>