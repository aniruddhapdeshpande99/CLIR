<!DOCTYPE html><html><body><h1>PM Narendra Modi: सेंसर बोर्ड ने टाली रिलीज, सुप्रीम कोर्ट करेगा सुनवाई</h1><p><b>Authors : </b>No Author Specified</p><p><b>Published on : </b>04&#47;04&#47;2019, 13&#58;55&#58;52</p><p><b>Bollywood News: पीएम नरेंद्र मोदी की बायॉपिक पर विवाद थमने का नाम नहीं ले रहे हैं। हाई कोर्ट द्वारा इस फिल्म की रिलीज को टाले जाने से इनकार करने के बाद यह मामला सुप्रीम कोर्ट पहुंच गया है। सुप्रीम कोर्ट मामले की सुनवाई 8 अप्रैल को करेगा। इस बीच सेंसर बोर्ड ने इस फिल्म की रिलीज को टाल दिया है और अब यह 12 अप्रैल को रिलीज हो सकती है।</b></p><img src="https://navbharattimes.indiatimes.com/thumb/msid-68720205,width-650,resizemode-4/weather.jpg" width="500" height="600"><p>X
की बायॉपिक पीएम नरेंद्र मोदी ' पर विवाद थमने का नाम नहीं ले रहे हैं। पहले इस फिल्म की रिलीज को रोके जाने के लिए दिल्ली, मुंबई और इलाहाबाद हाई कोर्ट में याचिकाएं दाखिल की गई थीं। अब यह मामला सुप्रीम कोर्ट तक पहुंच चुका है। सुप्रीम कोर्ट इस मामले की सुनवाई सोमवार 8 अप्रैल को करेगा। सेंसर बोर्ड से पहले ही इस फिल्म को क्लीयरेंस नहीं मिली है जिसके कारण अब यह फिल्म अपनी निर्धारित तिथि 5 अप्रैल के बजाय 12 अप्रैल को रिलीज हो सकती है।सुप्रीम कोर्ट में याचिका दाखिल करने वाले वकील अमन पंवार की ओर से सीनियर एडवोकेट अभिषेक मनु सिंघवी ने कहा कि 2 हाई कोर्ट्स ने इस फिल्म की रिलीज को रोके जाने से इनकार कर दिया है। सिंघवी ने कहा कि इस फिल्म के रिलीज होने से चुनाव प्रभावित हो सकते हैं और यह संविधान की स्वतंत्र और निष्पक्ष चुनाव की अवधारणा के विपरीत है। जस्टिस एस ए बोबडे की बेंच इस मामले की सुनवाई करेगी।इससे पहले यह खबर आई थी कि इस फिल्म को 5 अप्रैल को रिलीज किया जाएगा लेकिन सेंसर बोर्ड ने इसकी रिलीज को टाल दिया है और अब यह 12 अप्रैल को रिलीज होगी। बता दें कि कई विपक्षी पार्टियों ने भी चुनाव आयोग से इसकी रिलीज टाले जाने की बात कही थी। उनका आरोप है कि इस फिल्म के जरिए आदर्श चुनाव आचार संहिता का उल्लंघन होता है।</p><a href='../../../Output/output.html'> Back to Output page </a> </body></html>