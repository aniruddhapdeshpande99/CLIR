<!DOCTYPE html><html><body><h1>कॉफी विद करण 6 ने खोई Google Home की स्पॉन्सरशिप</h1><p><b>Authors : </b>No Author Specified</p><p><b>Published on : </b>07&#47;02&#47;2019, 18&#58;31&#58;17</p><p><b>Bollywood News: कॉफी विद करण से विवादों का पुराना नाता है। हालांकि सीजन 6 का विवाद कुछ ज्यादा ही आगे बढ़ चुका है। खबर है कि शो ने विवादों के चलते गूगल होम की स्पॉन्सरशिप भी खो दी है।</b></p><img src="https://navbharattimes.indiatimes.com/thumb/msid-67885661,width-650,resizemode-4/weather.jpg" width="500" height="600"><p>अब 'गे लव स्‍टोरी' लेकर आएंगे करण जौहर, बोले 'वर्ल्‍ड इकनॉमिक फॉरम' में
X
करण हर सीजन में कोई न कोई विवाद खड़ा करता है शायद सीजन 6 सबसे कॉन्ट्रोवर्शल सीजन बन चुका है। ऐसा हुआ है हार्दिक पांड्या और केएल राहुल वाले एपिसोड के बाद। विवादित बयान देने के बाद हार्दिक पांड्या ने कई स्पॉन्सरशिप्स खोई थीं, अब इस चैट शो के साथ जुड़ा रहने वाला गूगल होम का नाम भी गायब हो गया है।बता दें कि क्रिकेटर्स केएल राहुल और हार्दिक पांड्या ने शो पर काफी आपत्तिजनक बयान दिए थे। इसके बाद दोनों क्रिकेटर्स की मुश्किलें बढ़ गईं। बीसीसीआई ने दोनों को कुछ वक्त के लिए सस्पेंड कर दिया था वहीं सोशल मीडिया पर दोनों को फैंस के गुस्से का भी सामना करना पड़ा था।हालांकि दोनों क्रिकेटर्स ने सार्वजिनक रूप से माफी भी मांगी थी वहीं करण जौहर ने भी बताया था कि वह इस विवाद के चलते कई रात सो नहीं पाए। बीते दिनों जोधपुर में इसी मामले में करण जौहर, केएल राहुल और हार्दिक पांड्या के खिलाफ केस भी हो चुका है।खैर ये सब तो खबरों में आता रहा है पर शायद आप लोगों ने ध्यान न दिया हो, शो के इंट्रो से अब गूगल होम की स्पॉन्सरशिप भी गायब हो गई है। इतना ही नहीं करण शो पर गूगल होम डिवाइस रखते थे वह भी नहीं दिखाई दे रही। वह इसी डिवाइस से रैपिड फायर लाइट ऑन करते थे।गूगल स्पॉन्सरशिप गायब होने के पीछे क्या वजह है, इस बात का कोई ऑफिशल अनाउंसमेंट तो नहीं हुआ लेकिन चर्चा गरम है कि हार्दिक पांड्या और केएल राहुल वाले मामले के चलते ही गूगल ने यह कदम उठाया है।</p><a href='../../../Output/output.html'> Back to Output page </a> </body></html>