<!DOCTYPE html><html><body><h1>सरकार बनी तो गोरखपुर में लाएंगे भोजपुरी फिल्म उद्योग : रवि किशन</h1><p><b>Authors : </b>No Author Specified</p><p><b>Published on : </b>19&#47;04&#47;2019, 19&#58;32&#58;29</p><p><b>Bollywood News: गोरखपुर :उप्र:, 19 अप्रैल :भाषा: भोजपुरी सिने अभिनेता एवं गोरखपुर लोकसभा सीट से भाजपा प्रत्याशी रवि किशन ने शुक्रवार को कहा कि भाजपा की सरकार बनने पर गोरखपुर में भोजपुरी फिल्म उद्योग स्थापित करने की लंबे समय से चली आ रही मांग को पूरा किया जाएगा ।	गोरखपुर लोकसभा सीट का उत्तर प्रदेश के मुख्यमंत्री योगी आदित्यनाथ ने दो दशक से अधिक समय तक प्रतिनिधित्व किया है ।	उपचुनाव में हालांकि यह सीट सपा प्रत्याशी प्रवीण निषाद के खाते में गयी थी लेकिन निषाद अब राजग में शामिल हो गये हैं और उन्हें भाजपा ने संत कबीर नगर से टिकट दिया है ।	रवि</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>गोरखपुर :उप्र:, 19 अप्रैल :भाषा: भोजपुरी सिने अभिनेता एवं गोरखपुर लोकसभा सीट से भाजपा प्रत्याशी रवि किशन ने शुक्रवार को कहा कि भाजपा की सरकार बनने पर गोरखपुर में भोजपुरी फिल्म उद्योग स्थापित करने की लंबे समय से चली आ रही मांग को पूरा किया जाएगा । गोरखपुर लोकसभा सीट का उत्तर प्रदेश के मुख्यमंत्री योगी आदित्यनाथ ने दो दशक से अधिक समय तक प्रतिनिधित्व किया है । उपचुनाव में हालांकि यह सीट सपा प्रत्याशी प्रवीण निषाद के खाते में गयी थी लेकिन निषाद अब राजग में शामिल हो गये हैं और उन्हें भाजपा ने संत कबीर नगर से टिकट दिया है । रवि किशन ने पार्टी नेताओं से बैठक के बाद बेनीगंज कार्यालय में संवाददाताओं से कहा कि डेढ सौ एकड क्षेत्र में 500 करोड रूपये की लागत से शहर के हृदय स्थल में भोजपुरी फिल्म उद्योग स्थापित करने के एमओयू :सहमति पत्र: पर पहले ही हस्ताक्षर हो चुके हैं। गोरखपुर में भोजपुरी फिल्म उद्योग आने से यहां के युवाओं को अपना सपना पूरा करने मुंबई का रूख नहीं करना पड़ेगा । इसके बाद रवि किशन शहर से होकर गुजरी हनुमान शोभा यात्रा में शामिल हुए । उन्होंने कहा कि हम बाबा गोरखनाथ और मुख्यमंत्री योगी की भूमि पर ऐतिहासिक जीत दर्ज करेंगे । उत्तर प्रदेश में भाजपा 73 से अधिक सीटों पर विजय हासिल करेगी। ''मैं योगी जी की खडाउं रखकर गोरखपुर की जनता की सेवा करूंगा ।'' रवि किशन ब्राहमण हैं और मूल रूप से जौनपुर के रहने वाले हैं । उन्होंने बताया कि वह 23 अप्रैल को गोरखनाथ मंदिर में पूजा अर्चना के बाद अपना नामांकन करेंगे । मुख्यमंत्री योगी के भी उस समय उनके साथ होने की संभावना है। रवि किशन का मुकाबला सपा प्रत्याशी राम भुआल निषाद से है।</p><a href='../../../Output/output.html'> Back to Output page </a> </body></html>