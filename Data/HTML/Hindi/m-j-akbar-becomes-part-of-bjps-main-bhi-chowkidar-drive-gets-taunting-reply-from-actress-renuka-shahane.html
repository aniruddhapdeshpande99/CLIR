<!DOCTYPE html><html><body><h1>एम जे अकबर ने लिखा 'मैं भी चौकीदार', बॉलिवुड ऐक्ट्रेस रेणुका शहाणे से मिला यह जवाब</h1><p><b>Authors : </b>No Author Specified</p><p><b>Published on : </b>17&#47;03&#47;2019, 13&#58;39&#58;42</p><p><b>Bollywood News: बीजेपी की #MainBhiChowkidar मुहिम का हिस्सा बनना और उसे सोशल मीडिया पर प्रमोट करना एम जे अकबर को बॉलिवुड ऐक्ट्रेस के निशाने पर ले आया है।</b></p><img src="https://navbharattimes.indiatimes.com/thumb/msid-68148500,width-650,resizemode-4/weather.jpg" width="500" height="600"><p>I am proud to join #MainBhiChowkidar movement. As a citizen who loves India, I shall do my best to defeat corruptio… https://t.co/AjoRm7YUYU — M.J. Akbar (@mjakbar) 1552714794000
Agar aap bhi chowkidaar hain toh koi mahila surakshit nahi #BesharmiKiHadd @IndiaMeToo https://t.co/CQyIBm0waL — Renuka Shahane (@renukash) 1552753745000
यौन शोषण के आरोप और इसके चलते पार्टी से बने दबाव के कारण केंद्रीय राज्यमंत्री के पद से इस्तीफा देने वाले एम जे अकबर आगामी चुनाव को लेकर बीजेपी का साथ देते नजर आ रहे हैं। उन्होंने हाल ही में #MainBhiChowkidar का इस्तेमाल करते हुए एक ट्वीट किया, जिस पर बॉलिवुड ऐक्ट्रेस रेणुका शहाणे ने तंजभरा रिप्लाई दिया है।एम जे अकबर ने ट्विटर पर लिखा था, 'मैं खुद को #MainBhiChowkidar से जोड़कर गर्व महसूस कर रहा हूं। देश को प्यार करने वाला नागरिक होने के नाते मैं भ्रष्टाचार, गंदगी, गरीबी और आंतकवाद को हराने व बेहतर, मजबूत, समृद्ध और सुरक्षित देश बनाने में अपना पूरा सहयोग दूंगा'।इस पर बीटाउन की मशूहर ऐक्ट्रेस रहीं रेणुका शहाणे ने उनके ट्वीट को रीट्वीट करते हुए तंज कसा, 'अगर आप भी चौकीदार हैं तो कोई भी महिला सुरक्षित नहीं #BesharmiKiHadd @IndiaMeToo'।बता दें कि, साल 2018 में बॉलिवुड में यौन शोषण के मुद्दे को मजबूती से उठाया गया। एक-एक कर फिल्म इंडस्ट्री से जुड़े कई दिग्गजों के नाम सामने आए। बीटाउन के #MeToo मूवमेंट के जोर पकड़ने पर राजनीति तक से जुड़े लोगों पर भी यौन शोषण के आरोप सामने आने लगे। इनमें से एक नाम एम जे अकबर का भी रहा जिन पर कई महिला पत्रकारों ने सेक्शुअल हरैस्मेंट का आरोप लगाया था।एम जे अकबर ने इन सभी आरोपों को झूठा बताते हुए खुद को बेकसूर बताया था। उन्होंने कुछ शिकायतकर्ताओं के खिलाफ कानूनी कदम भी उठाए थे। हालांकि बाद में उन्हें अक्टूबर 2018 में केंद्रीय राजयमंत्री के पद से इस्तीफा देना पड़ा था।</p><a href='../../../Output/output.html'> Back to Output page </a> </body></html>