<!DOCTYPE html><html><body><h1>Kalank trailer: रिश्तों की उलझी डोर की कहानी है 'कलंक'</h1><p><b>Authors : </b>No Author Specified</p><p><b>Published on : </b>03&#47;04&#47;2019, 16&#58;16&#58;41</p><p><b>Bollywood News: करण जौहर की फिल्म 'कलंक' का ट्रेलर रिलीज़ हो चुका है, जिसमें संजय दत्त के अलावा आलिया भट्ट, वरुण धवन, माधुरी दीक्षित, सोनाक्षी सिन्हा और आदित्य रॉय कपूर लीड रोल में नजर आ रहे हैं।</b></p><img src="https://navbharattimes.indiatimes.com/thumb/msid-68704700,width-650,resizemode-4/weather.jpg" width="500" height="600"><p>A world of love, longing & relationships that go beyond reasoning! #KalankTrailer out now - https://t.co/a5XYyEtB80… https://t.co/kri1Qzc8QX — Karan Johar (@karanjohar) 1554285665000
X
X
कलंक सॉन्ग: घर मोरे परदेसिया
X
करण जौहर ने अपनी अगली बहुप्रतीक्षित फिल्म 'कलंक' का ट्रेलर लॉन्च कर दिया है। इससे पहले इस फिल्म का टीज़र जारी किया गया था, जिसे दर्शकों ने काफी पसंद भी किया। ट्रेलर में आलिया कमाल की खूबसूरत दिख रही हैं।फिल्म के कैरक्टर पोस्टर्स, टीज़र और सॉन्ग रिलीज़ के बाद मेकर्स ने इस फिल्म का ट्रेलर आज जारी करने का फैसला लिया। फिल्म का यह ट्रेलर रिलीज़ होने से पहले से ही सुर्खियों में हैं। इस ट्रेलर के शुरुआत में आलिया कहती नजर आ रही हैं, 'मेरे गुस्से में लिए गए एक फैसले ने हम सबकी जिंदगी बर्बाद कर दी।' एक तरफ आदित्य रॉय कपूर और सोनाक्षी की जोड़ी दिख रही और वह कह रहे हैं कि मैं अपनी पत्नी से बहुत प्यार करता हूं, वहीं दूसरी तरफ आदित्य और आलिया शादी के मंडप पर फेरे लेते दिख रहे हैं। अगले सीन में वरुण धवन शादीशुदा आलिया से इश्क फरमाते दिख रहे हैं और उनकी नजरों में भी उनके (वरुण) लिए प्यार दिखता है। संजय दत्त वरुण को आलिया और आदित्य की जिंदगी से दूर होने की धमकी देते हुए दिख रही। पूरी कहानी रिश्तों की उलझी हुई डोर के बीच घूम रही है।बता दें कि इससे पहले वरुण धवन ने अपने किरदार यानी जफर की कुछ तस्वीरें इंस्टाग्राम पर पोस्ट कीं, जिसमें उनका गठीला शरीर और उनका जुनून साफ नजर आ रहा।मार्च में जारी किए गए 'कलंक' के टीज़र में हर किरदार से दर्शकों का परिचय कराया गया। टीज़र की झलकियों से स्पष्ट था कि फिल्म में आलिया का प्यार वरुण हैं और आदित्य रॉय कपूर की लव लाइफ हैं सोनाक्षी सिन्हा, लेकिन कहानी कुछ उल्टा मोड़ लेती है, जिससे जूझते नजर आ रहे हैं सभी किरदार।'कलंक' के दो गाने 'घर मोरे परदेसिया' और 'फर्स्ट क्लास' के रिलीज होने के साथ-साथ इस फिल्म का टाइटल ट्रैक 'कलंक नहीं इश्क है' रिलीज हो चुका है, जिसमें लीड ऐक्टर्स आलिया भट्ट और वरुण धवन दिखाई दे रहे हैं।1940 के बैकग्राउंड पर बनी इस पीरियड ड्रामा फिल्म का निर्देशन कर रहे हैं अभिषेक वर्मन। बता दें कि, फिल्म 'कलंक' में संजय दत्त के अलावा आलिया भट्ट, वरुण धवन, माधुरी दीक्षित, सोनाक्षी सिन्हा और आदित्य रॉय कपूर लीड रोल में नजर आएंगे, जो 19 अप्रैल को रिलीज़ हो रही है।</p><a href='../../../Output/output.html'> Back to Output page </a> </body></html>