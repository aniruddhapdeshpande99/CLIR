<!DOCTYPE html><html><body><h1>जानें, किसलिए सारा अली खान ने छोड़ी इम्तियाज अली की फिल्‍म 'लव आज कल 2'</h1><p><b>Authors : </b>No Author Specified</p><p><b>Published on : </b>30&#47;01&#47;2019, 21&#58;44&#58;13</p><p><b>Bollywood News:
फिल्‍म 'केदारना‍थ' से डेब्‍यू करने वाली ऐक्‍ट्रेस सारा अली खान को लेकर चर्चा थी कि वह जल्‍दी ही फिल्‍म 'लव आज कल' के सीक्‍वल में नजर आएंगी। अब यह बात सामने आ रही है कि वह फिल्‍म नहीं कर रही हैं। आइए जानते हैं वजह।</b></p><img src="https://navbharattimes.indiatimes.com/thumb/msid-67414420,width-650,resizemode-4/weather.jpg" width="500" height="600"><p>ऐक्‍ट्रेस सारा अली खान के बारे में चर्चा थी कि वह साल 2009 में आई फिल्‍म 'लव आज कल' के सीक्‍वल का हिस्‍सा बनेंगी। इसके अलावा उनके पिता ऐक्‍टर सैफ अली भी इसमें सारा के रील फादर का किरदार निभाने वाले थे। हालांकि बाद में यह बात साफ हो गई थी कि सैफ इस फिल्‍म का हिस्‍सा नहींं बनेंगे। अब यह भी कहा जा रहा है कि सारा अली खान भी यह फिल्‍म नहीं कर रही हैं।मीडिया रिपोर्ट्स के मुताबिक फिल्‍म 'केदारनाथ' और 'सिंबा' करने के बाद सारा के पास इम्तियाज अली की इस फिल्‍म 'लव आज कल 2' का प्रस्‍ताव आया था। खबर थी कि सारा के अपोजिट इस फिल्‍म में कार्तिक आर्यन काम करेंगे। वहीं उनके पिता की भूमिका उनके रीयल लाइफ फादर और ऐक्‍टर सैफ अली खान निभाएंगे। पहले बनीं फिल्‍म 'लव आज कल' में ऐक्‍टर ऋषि कपूर ने सैफ के पिता का किरदार निभाया था।रिपोर्ट्स के मुताबिक सारा ने भी अब इस फिल्‍म से किनारा कर लिया है। यह भी कहा जा रहा है कि उन्‍हें इस फिल्‍म की स्क्रिप्‍ट पसंद नहीं आई।इसके चलते ही वह इसका हिस्‍सा नहीं बनेंगी। इसके अलावा हाल ही में दिए एक इंटरव्‍यू में सारा ने यह भी कहा 'मैं अब्‍बा के साथ काम जरूर करना चाहती हूं' लेकिन फिल्‍म और किरदार दोनों ही हमारी भूमिकाओं के साथ न्‍याय करने वाले लगने चाहिए। यह नहीं है कि साथ में फिल्‍म करनीं है तो कोई भी फिल्‍म कर लें।</p><a href='../../../Output/output.html'> Back to Output page </a> </body></html>