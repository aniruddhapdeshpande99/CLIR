<!DOCTYPE html><html><body><h1>जेम्स बॉन्ड का किरदार हमेशा एक पुरुष को ही अदा करना चाहिए: बॉन्ड गर्ल इवा ग्रीन</h1><p><b>Authors : </b>No Author Specified</p><p><b>Published on : </b>15&#47;03&#47;2019, 16&#58;15&#58;25</p><p><b>Bollywood News: लॉस एंजिलिस, 15 मार्च (भाषा) जेम्स बॉन्ड श्रृंखला की फिल्म में नजर आने वाली पूर्व ‘बॉन्ड गर्ल’ इवा ग्रीन का कहना है कि वह ‘007’ जासूस के लीड किरदार में हीरो की जगह हीरोइन को देखने के पक्ष में नहीं हैं। उन्होंने कहा कि ऐसा करना इस पात्र के इतिहास के साथ अन्याय होगा क्योंकि इसमें मुख्य भूमिका में हमेशा पुरुष ही रहे हैं। ‘कैसिनो रॉयल’ की अभिनेत्री को इस श्रृंखला की सर्वश्रेष्ठ ‘बॉन्ड गर्ल’ माना जाता है। अभिनेत्री ने कहा कि महिला कलाकारों को एक्शन फिल्म की अपनी विरासत की रचना करनी चाहिए। अभिनेता डेनियल क्रैग केरी फुकुंगां की फिल्म</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>लॉस एंजिलिस, 15 मार्च (भाषा) जेम्स बॉन्ड श्रृंखला की फिल्म में नजर आने वाली पूर्व ‘बॉन्ड गर्ल’ इवा ग्रीन का कहना है कि वह ‘007’ जासूस के लीड किरदार में हीरो की जगह हीरोइन को देखने के पक्ष में नहीं हैं। उन्होंने कहा कि ऐसा करना इस पात्र के इतिहास के साथ अन्याय होगा क्योंकि इसमें मुख्य भूमिका में हमेशा पुरुष ही रहे हैं। ‘कैसिनो रॉयल’ की अभिनेत्री को इस श्रृंखला की सर्वश्रेष्ठ ‘बॉन्ड गर्ल’ माना जाता है। अभिनेत्री ने कहा कि महिला कलाकारों को एक्शन फिल्म की अपनी विरासत की रचना करनी चाहिए। अभिनेता डेनियल क्रैग केरी फुकुंगां की फिल्म ‘बॉन्ड 25’ के रिलीज होने के बाद इस बॉन्ड फ्रेंचाइजी से अप्रैल, 2020 में अलग हो जाएंगे। क्रैग की जगह लेने के लिए कई अभिनेताओं के नाम चर्चा में हैं। इनमें से इदरिस एल्बा और रिचर्ड मैड्डन भी हैं। कई कलाकार और दर्शक चाहते हैं कि इस श्रृंखला में अब महिला को मुख्य भूमिका मिलनी चाहिए। ग्रीन का कहना है, ‘‘ मैं महिलाओं के पक्ष में हूं लेकिन मैं वास्तव में ऐसा सोचती हूं कि जेम्स बॉन्ड एक पुरुष ही रहे। उसको एक महिला बनाने का तुक समझ में नहीं आता। महिलाएं कई तरह के किरदार अदा कर सकती हैं, एक्शन फिल्म में काम कर सकती हैं और सुपरहीरो भी हो सकती हैं लेकिन जेम्स बॉन्ड का किरदार हमेशा पुरुष को ही करना चाहिए न कि जेन बॉन्ड को।’’</p><a href='../../../Output/output.html'> Back to Output page </a> </body></html>