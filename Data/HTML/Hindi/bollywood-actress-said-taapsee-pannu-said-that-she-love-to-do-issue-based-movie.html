<!DOCTYPE html><html><body><h1>ऐक्‍ट्रेस तापसी पन्‍नू ने कहा, इशू बेस्‍ड फिल्‍मों में प्रेशर नहीं इंजॉयमेंट होता है...</h1><p><b>Authors : </b>No Author Specified</p><p><b>Published on : </b>25&#47;02&#47;2019, 18&#58;43&#58;37</p><p><b>Bollywood News: बॉलिवुड की बोल्‍ड ऐक्‍ट्रेसेस में से एक तापसी पन्‍नू अधिकतर इशू बेस्‍ड फिल्‍मों में काम करती नजर आती हैं। तापसी ने 'पिंक' और 'नाम शबाना' जैसी फिल्‍मों में काम करके अपनी शानदार ऐक्टिंग का सबको दीवाना बना लिया है। वह कहती हैं कि फिल्‍में चुनते वक्‍त वह अपने दिल की सुनती हैं ।</b></p><img src="https://navbharattimes.indiatimes.com/thumb/msid-68154663,width-650,resizemode-4/weather.jpg" width="500" height="600"><p>की बोल्‍ड ऐक्‍ट्रेस तापसी पन्‍नू ज्‍यादातर सब्‍जेक्‍ट बेस्‍ड फिल्‍मों में नजर आती हैं। बात चाहे ' पिंक ' की हो या फिर 'मुल्‍क' की। उन्‍होंने हर बार बेहतरीन भूमिका में दर्शकों के बीच एक अलग ही छाप छोड़ी है। हाल ही में एक इंटरव्‍यू के दौरान उनसे इशू बेस्‍ड फिल्‍मों के बारे में बात की गई तो उन्‍होंने शेयर कीं तमाम बातें। साथ ही यह भी कहा कि उनके फिल्‍म के सिलेक्‍शन को लेकर लोग क्‍या कहते हैं? यह सोचने के बजाए वह अपने दिल की सुनती हैं।मीडिया रिपोर्ट्स के मुताबिक इशू बेस्‍ड फिल्‍मों पर काम करने के बारे में तापसी पन्‍नू ने कहा कि इस तरह की फिल्‍मों में काम करना, उनके लिए कोई प्रेशर जैसी बात नहीं होती। उन्‍होंने कहा कि वह तो इसे काफी इंजॉय करती हैं।तापसी ने कहा कि इससे बेहतर क्‍या हो सकता है कि आप अपने काम के जरिए समाज को मेसेज दे रहे हैं। हालांकि वह यह जरूर कहना चाहती हैं कि इशू बेस्‍ड फिल्‍मों का यह मतलब हरगिज नहीं हैं कि वह केवल ऐसी ही फिल्‍में कर सकती हैं। उन्‍होंने कहा कि इन फिल्‍मों से मुझे लगता है कि मैंने कुछ खास पाया है।तापसी ने कहा कि जब भी उनके पास किसी भी तरह की इशू बेस्‍ड फिल्‍म का प्रस्‍ताव आता है, तो वह उसके लिए तुरंत ही हां कह देती हैं। उन्‍होंने कहा कि बतौर ऐक्‍ट्रेस हमारा समाज के लिए भी फर्ज बनता है कि ऐसी फिल्‍मों के जरिए हम सोसाइटी की बेहतरी में भी अपना योगदान करें।उन्‍होंने कहा कि इशू बेस्‍ड फिल्‍म उन्‍हें गर्व महसूस कराती हैं। तापसी ने कहा कि अगर फिल्‍म 'पिंक' की बात करें तो इस फिल्‍म को उन्‍होंने काफी इंजॉय किया था। वह कहती हैं कि इस‍ फिल्‍म को जब वह अपने बच्‍चों को दिखा रही होंगी तो उन्‍हें काफी गर्व महसूस होगा कि वह इसका हिस्‍सा रही हैं।वर्कफ्रंट की बात करें तो तापसी आजकल फिल्‍म 'बदला' के प्रमोशन में बिजी हैं। इसमें वह एक बार फिर महानायक अमिताभ बच्‍चन के साथ नजर आएंगी। यह फिल्‍म 8मार्च 2019 को रिलीज होगी।</p><a href='../../../Output/output.html'> Back to Output page </a> </body></html>