<!DOCTYPE html><html><body><h1>जानें, क्यों सारा अली खान ने रिजेक्ट की टाइगर श्रॉफ संग 'बागी 3'</h1><p><b>Authors : </b>No Author Specified</p><p><b>Published on : </b>06&#47;02&#47;2019, 12&#58;00&#58;48</p><p><b>Bollywood News: 'सिंबा' की सफलता के बाद सारा अली खान ने टाइगर श्रॉफ के साथ उनकी सुपरहिट फ्रेंचाइज 'बागी 3' में काम करने से इनकार कर दिया है...खबर है कि अब सारा बहु सोच-समझ कर स्क्रिप्ट का चुनाव कर रही हैं, अपने करियर के शुरुआती समय में वह छोटे और कमजोर किरदार करने से बचेंगी।</b></p><img src="https://navbharattimes.indiatimes.com/thumb/msid-67140575,width-650,resizemode-4/weather.jpg" width="500" height="600"><p>स्टार बनने के सवाल पर सारा ने दिया यह जवाब
X
X
और अमृता सिंह की बेटी सारा अली खान अब तक 'केदारनाथ' और ' सिंबा ' में नजर आई हैं। इन दो फिल्मों के बाद से ही उनके पास तमाम फिल्मों के ऑफर आ रहे हैं। खबर है कि सारा को टाइगर श्रॉफ के अपोजिट फिल्म ' बागी 3 ' के लिए भी अप्रोच किया था, लेकिन फिल्म की स्क्रिप्ट पढ़ने के बाद सारा ने 'बागी 3' में काम करने से इनकार कर दिया है।'सिंबा' ने भले ही बॉक्स ऑफिस पर रिकॉर्ड तोड़ कमाई की हो, लेकिन रणवीर सिंह के मुकाबले फिल्म में सारा का रोल बेहद छोटा रोल था। 'सिंबा' में सारा अली खान मुश्किल से 15 मिनट ही नजर आई थी और इसके अलावा उनके खाते में 'आंख' मारे जैसा फेमस गाना आया था, ऐसे अगर 'बागी 3' में भी उनका किरदार फिल्म के हीरो टाइगर श्रॉफ की तुलना में छोटा होता तो उनके फिल्मी करियर पर सवाल खड़े होते है। शायद यही वजह है कि सारा ने 'बागी 3' में काम करने से साफ नमा कर दिया।अपनी शुरुआती 2 फिल्मों के बाद सारा इन दिनों अपनी अगली फिल्मों, कहानियों का चुनाव बेहद सावधानी से कर रही हैं। सारा परदे पर दमदार किरदार के साथ आना चाहती हैं। शुरुआती समय में कमजोर और छोटे रोल करना वह करियर के लिए ठीक नहीं समझती हैं। इतनी कड़ी प्रतियोगिता के बीच लंबे और दमदार रोल के बाद ही वह दर्शकों के बीच अपनी जगह बना पाएंगी।सारा ने अपने करियर की शुरुआत सुशांत सिंह राजपूत के साथ फिल्म 'केदारनाथ' से की थी। 'केदारनाथ' भले ही कमाई के मामले में पिछड़ गई थी, लेकिन सारा सारा ने अपने अभिनय से दर्शकों का दिल जरूर जीत लिया था। बाद में सारा रणवीर सिंह के साथ 'सिम्बा' में दिखाई दी, जो बॉक्स ऑफिस पर बेहद सफल साबित हुई।अगर बागी की बात करें 'बागी' और बागी 2' की तो 'बागी' में टाइगर श्रॉफ की जोड़ी श्रद्धा कपूर के साथ बनी थी और 'बागी 2' में दिशा पटानी के साथ टाइगर नजर आए थे। अब अगर सारा अली खान 'बागी 3' करने के मान जातीं तो पहली बार टाइगर और सारा की जोड़ी साथ नजर आती। वैसे 'बागी 3' का पोस्टर फिल्म के दूसरे भाग के दौरान ही रिलीज़ कर दिया गया था, उसी समय फिल्म की रिलीज़ डेट की भी घोषणा की गई थी, जो कि 6 मार्च 2020 तय की गई थी।</p><a href='../../../Output/output.html'> Back to Output page </a> </body></html>