<!DOCTYPE html><html><body><h1>मलाइका का रास्ता रोकने पर फटॉग्रफर्स पर झल्लाए अर्जुन कपूर</h1><p><b>Authors : </b>No Author Specified</p><p><b>Published on : </b>22&#47;04&#47;2019, 12&#58;00&#58;28</p><p><b>Bollywood News: मलिका अरोड़ा और अर्जुन कपूर पिछले काफी समय से अपनी शादी को लेकर खबरों में हैं, हाल ही में एक डिनर डेट से बाहर निकले अर्जुन को गुस्सा तब आ गया, जब फटॉग्रफर्स ने तस्वीरें लेने के चक्कर में मलाइका का रास्ता रोक लिया।</b></p><img src="https://navbharattimes.indiatimes.com/thumb/msid-68986549,width-650,resizemode-4/weather.jpg" width="500" height="600"><p>मलाइका के कारण अब नहीं होती आथिया शेट्टी और अर्जुन कपूर में बात!
X
कपूर और मलाइका अरोड़ा की कथित मोहब्बत की चर्चा इन दिनों आम हो गई है। मुंबई से लेकर सात समंदर पार, यह प्रेमी जोड़ा अक्सर एक-दूसरे के हाथ में हाथ डाले नजर आता है। हाल ही में दोनों मुंबई के लीलावती अस्पताल से साथ बाहर निकले तो चर्चा हुई कि शादी से पहले मेडिकल चेकअप के लिए अस्पताल पहुंचे थे। वैसे यह प्रेमी जोड़ा अपने प्यार को छुपाने की खूब कोशिश करता है, लेकिन वह कहते हैं न कि इश्क और मुश्क छिपाए नहीं छिपता।दोनों कई पार्टीज में तो कभी विदेशी ट्रिप पर साथ में स्पॉट हुए। मलाइका और अर्जुन से कई टॉक शो और प्रमोशनल इवेंट के दौरान उनके अफेयर के बारे में पूछा जा चुका है, जिस पर दोनों ही गोल-मटोल जवाब देकर बात टाल जाते हैं। हाल ही में मलाइका-अर्जुन को एक साथ फिर से देखा गया, जिसका एक वीडियो सोशल मीडिया पर वायरल हो रहा है। इस वीडियो में पहली बार अर्जुन कपूर काफी गुस्से में नजर आए।दरअसल हुआ यूं कि एक डिनर डेट के बाद रेस्टॉरंट से बाहर निकले अर्जुन और मलाइका अपनी गाड़ी की ओर बढ़ रहे थे, लेकिन फटॉग्रफर्स के कारण उन्हें आगे बढ़ने में काफी परेशानी हो रही थी, पापाराजी करने वाले फटॉग्रफर्स तस्वीर लेने के लिए उनकी कार के सामने आ गए थे। फिर क्या था, अर्जुन कपूर को गुस्सा आ गया और उन्होंने वहां मौजूद फटॉग्रफर्स की क्लास लगा दी।अर्जुन ने फटॉग्रफर्स से कहा, 'आप लोग रास्ता ब्लॉक कर रहे हो, थोड़ा पीछे हट जाओ... ऐसा मत किया करो।' रिपोर्ट्स की मानें तो अर्जुन और मलाइका के रिश्ते से नाराज सलमान खान ने बोनी कपूर के साथ काम करने से मना कर दिया है। खबरें तो यहां तक हैं कि 'दबंग' सीरीज की तीसरी फिल्म में मलाइका को भी काम नहीं दिया गया है। 'दबंग 3' में आइटम नंबर के लिए सलमान खान ने अपनी अच्छी दोस्त करीना कपूर खान से बात की है।अर्जुन इन दिनों निर्देशक-निर्माता आशुतोष गोवारिकर की फिल्‍म 'पानीपत' के काम में जुटे हैं। फिल्म की शूटिंग हो चुकी है, अब बस थोड़ा काम और बाकी है। फिल्म में अर्जुन के अलावा संजय दत्‍त और कृति सेनन द‍िखेंगे। मलाइका आखिरी बार विशाल भारद्वाज की फिल्‍म 'पटाखा' के एक स्‍पेशल नंबर में नजर आई थीं। इस समय मलाइका के नाम पर किसी फिल्म की चर्चा नहीं है।</p><a href='../../../Output/output.html'> Back to Output page </a> </body></html>