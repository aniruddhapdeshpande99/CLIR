<!DOCTYPE html><html><body><h1>सुनील ग्रोवर के टैलंट से हैरान सलमान खान और कटरीना कैफ, जमकर की तारीफ</h1><p><b>Authors : </b>No Author Specified</p><p><b>Published on : </b>03&#47;05&#47;2019, 16&#58;21&#58;45</p><p><b>Bollywood News: सुनील ग्रोवर के टैलंट के आगे सलमान खान भी नतमस्तक हो गए हैं। सुनील सलमान के साथ 'भारत' में काम कर रहे हैं और सलमान उनके मुरीद हो गए हैं।</b></p><img src="https://navbharattimes.indiatimes.com/thumb/msid-69161607,width-650,resizemode-4/weather.jpg" width="500" height="600"><p>X
सुपरस्टार सलमान खान ने अपने 30 साल के करियर में हर छोटे-बड़े कलाकार के साथ काम किया। आने वाली फिल्म 'भारत' में उन्होंने कमीडियन और ऐक्टर सुनील ग्रोवर के साथ काम किया है और वह उनसे खासे प्रभावित हैं। सलमान ने सुनील की तारीफ करते हुए कहा है कि वह इंडस्ट्री के सबसे टैलंटेड ऐक्टर्स में से एक हैं।हाल ही में सलमान, कटरीना कैफ और अली अब्बास जफर ने ट्विटर पर फैंस के साथ लाइव सेशन किया और इस सेशन के दौरान एक फैन ने सलमान से पूछा कि कमीडियन सुनील ग्रोवर के साथ काम करके उन्हें कैसा लगा? यह सुनते ही सलमान ने उस फैन का मजाक उड़ाया और सुनील ग्रोवर को महज एक कमीडियन कहने पर उसे सटीक जवाब भी दिया। सलमान ने उस फैन से कहा, 'सुनील ग्रोवर इस इंडस्ट्री के सबसे टैलंटेड ऐक्टर्स में से एक हैं। वह किसी की मिमिक्री नहीं करते बल्कि उसके किरदार में घुस जाते हैं और कोशिश करते हैं कि अश्लील तरह का कोई मजाक न करें।'कटरीना ने भी सुनील ग्रोवर की तारीफ की और कहा कि उन्हें कई सारी चीजों की जानकारी है। किताबों से लेकर कल्चर और किसी भी अन्य विषय पर सुनील से आसानी से बात की जा सकती है। अब सलमान और कटरीना के मुंह से अपनी तारीफ सुनकर सुनील वाकई खुशी से फूले नहीं समा रहे होंगे। बात करें फिल्म 'भारत' की, तो इसमें दिशा पाटनी, जैकी श्रॉफ, सतीश कौशिक, नोरा फतेही, आसिफ शेख और तबू भी नजर आएंगी। यह फिल्म 5 जून को रिलीज होगी।</p><a href='../../../Output/output.html'> Back to Output page </a> </body></html>