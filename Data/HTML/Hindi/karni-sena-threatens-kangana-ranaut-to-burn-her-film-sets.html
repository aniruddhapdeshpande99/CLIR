<!DOCTYPE html><html><body><h1>मणिकर्णिका: करणी सेना की कंगना रनौत को धमकी, जला देंगे फिल्म के सेट</h1><p><b>Authors : </b>No Author Specified</p><p><b>Published on : </b>19&#47;01&#47;2019, 19&#58;00&#58;57</p><p><b>Bollywood News: फिल्म 'मणिकर्णिका' को लेकर विवाद पर करणी सेना ने कंगना को धमकी दी है। करणी सेना ने कंगना को महाराष्ट्र से निकालने और उनकी फिल्मों का सेट जलाने की धमकी दी है।</b></p><img src="https://navbharattimes.indiatimes.com/thumb/msid-67589175,width-650,resizemode-4/weather.jpg" width="500" height="600"><p>X
ने शनिवार को ऐक्ट्रेस कंगना रनौत को धमकी दी कि अगर उन्होंने संगठन के खिलाफ बोलना बंद नहीं किया तो वे उनका करियर खराब कर देंगे और उनकी फिल्म का सेट जला देंगे। एक दिन पहले ही कंगना ने करणी सेना की बातों का जवाब देते हुए कहा था कि वह भी राजपूत हैं और करणी सेना को खत्म कर देंगी।बता दें कि फिल्म 'मणिकर्णिका' को लेकर करणी सेना ने आपत्ति जताई थी। करणी सेना के लोगों ने प्रड्यूसर्स को लिखा था कि अगर फिल्म में झासी की रानी की छवि खराब दिखाई गई या फिर उनका किसी अंग्रेज के साथ अफेयर दिखाया गया तो मेकर्स को इसका अंजाम भुगताना होगा। इसका जवाब देते हुए कंगना ने कहा था कि उनकी फिल्म को 4 इतिहासकारों ने मंजूरी दी है। इसके अलावा फिल्म सेंसर बोर्ड से भी पास हो चुकी है। अगर करणी सेना ने उन्हें परेशान करना नहीं छोड़ा तो वह भी राजपूत हैं और वह भी करणी सेना को नहीं छोड़ेंगी।अब महाराष्ट्र करणी सेना के अध्यक्ष अजय सिंह सेंगर ने कहा, 'अगर वह संगठन के लोगों को धमकी देंगी तो वे उन्हें महाराष्ट्र में रहने नहीं देंगे। इसके अलावा उनकी फिल्म के सेट भी जला देंगे।' बता दें कि 'मणिकर्णिका' 25 जनवरी को रिलीज हो रही है। शुक्रवार को फिल्म की राष्ट्रपति भवन में स्पेशल स्क्रीनिंग की गई थी। राष्ट्रपति रामनाथ कोविंद के अलावा बीजेपी के वरिष्ठ नेता लालकृष्ण आडवाणी ने भी फिल्म देखी।</p><a href='../../../Output/output.html'> Back to Output page </a> </body></html>