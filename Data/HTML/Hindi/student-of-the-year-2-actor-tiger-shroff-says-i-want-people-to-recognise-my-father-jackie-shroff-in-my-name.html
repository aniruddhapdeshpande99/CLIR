<!DOCTYPE html><html><body><h1>चाहता हूं, लोग मेरे नाम से पहचाने डैड (जैकी श्रॉफ) को: टाइगर श्रॉफ</h1><p><b>Authors : </b>No Author Specified</p><p><b>Published on : </b>30&#47;04&#47;2019, 12&#58;31&#58;47</p><p><b>Bollywood News: अपनी फिल्म 'स्टूडेंट ऑफ द इयर 2' के प्रमोशन में जुटे अभिनेता टाइगर श्रॉफ कहते हैं कि वह ऐक्शन हीरो बनकर ऐसा मुकाम हासिल करना चाहते हैं कि ताकि लोग उनके पिता जैकी श्रॉफ को उनके नाम से लगें।</b></p><img src="https://navbharattimes.indiatimes.com/thumb/msid-69109722,width-650,resizemode-4/weather.jpg" width="500" height="600"><p>मुझे लगा मैं हीरो बन गया हूं लेकिन फिल्में फ्लॉप हुई तो चुप बैठ गया हूं: टाइगर ...
X
श्रॉफ कहते हैं कि उनका एक सपना है कि लोग उनके पिता जैकी श्रॉफ को देखकर, कहें कि वह देखो... टाइगर श्रॉफ के डैड जा रहे हैं। इन दिनों टाइगर अपनी रिलीज़ के लिए तैयार फिल्म ' स्टूडेंट ऑफ द इयर 2 ' के प्रमोशन में जुटे हैं और इसी दौरान मीडिया से बातचीत के दौरान एक सवाल के जवाब में टाइगर ने बताया कि जैकी श्रॉफ का बेटा होने के कारण उन्हें उनकी पहली फिल्म 'हीरोपंथी' लोगों का प्यार मिला था, लेकिन हर बार वह पिता जैकी श्रॉफ के कारण मिल रहे लोगों के प्यार का फायदा नहीं उठाना चाहते थे।टाइगर बताते हैं, 'मैंने अपने करियर में काफी मजदूरी और स्ट्रगल किया है, जो भी सीखा है, वह देख-देख कर सीखा है। मेरे पिता ( जैकी श्रॉफ ) एक अलग पर्सनैलिटी हैं और मैंने जानबूझकर एक अलग रास्ता चुना है। शुरू-शुरू में लोग कहते थे कि जैकी श्रॉफ का बेटा लॉन्च हुआ है तो उनकी फिल्म देखने जाएंगे। अब मेरा सपना यह है कि एक दिन मैं प्रसिद्ध ऐक्शन हीरो बन जाऊं और लोग डैड को देखकर बोलें कि यह टाइगर श्रॉफ के पिता हैं।'टाइगर बताते हैं, 'डैड मुझे हर समय बिड़ू या फिर मेरा बच्चा कहकर बुलाते हैं, बिड़ू और मेरा बच्चा पापा के फेवरेट शब्द हैं।' टाइगर की फिल्म 'स्टूडेंट ऑफ द इयर 2' में तारा सुतारिया और अनन्या पांडे अहम भूमिका में हैं। पुनीत मल्होत्रा के निर्देशन में तैयार हुई 'स्टूडेंट ऑफ द इयर 2' 10 मई को देश भर के सिनेमाघरों में रिलीज़ होगी। यह फिल्म साल 2012 में रिलीज़ हुई 'स्टूडेंट ऑफ द इयर' का अगला भाग है, करण जौहर इस फिल्म के निर्माता हैं।</p><a href='../../../Output/output.html'> Back to Output page </a> </body></html>