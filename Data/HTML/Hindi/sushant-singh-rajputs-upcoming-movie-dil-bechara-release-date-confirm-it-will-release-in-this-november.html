<!DOCTYPE html><html><body><h1>सुशांत सिंह राजपूत की फिल्म दिल बेचारा की रिलीज डेट पक्की, देगी तानाजी को टक्कर</h1><p><b>Authors : </b>No Author Specified</p><p><b>Published on : </b>08&#47;03&#47;2019, 10&#58;38&#58;15</p><p><b>Bollywood News: बड़े पर्दे पर महेंद्र सिंह धोनी बनकर लोगों के दिलों में बसे सुशांत सिंह राजपूत की आने वाली फिल्म दिल बेचारा की रिलीज डेट फिक्स हो गई है। फिल्म इसी साल के नवंबर महीने में नजदीकी सिनेमाघरों में दस्तक देगी।</b></p><img src="https://navbharattimes.indiatimes.com/thumb/msid-68314108,width-650,resizemode-4/weather.jpg" width="500" height="600"><p>This November, love will find a way! #DilBechara releases on 29th November, 2019! Directed by @CastingChhabra and s… https://t.co/neaBg6mbYJ — Fox Star Hindi (@foxstarhindi) 1551963428000
की आने वाली फिल्म दिल बेचारा की रिलीज डेट का खुलासा हो गया है। फिल्म इसी साल के अंत में रिलीज होगी। फिल्म को सिल्वर स्क्रीन पर उतारने के लिए प्रड्यूसर्स ने 29 नवंबर को चुना है। खास बात यह है कि उससे एक हफ्ते पहले यानी 22 नवंबर को ही अजय देवगन की प्रतिक्षित फिल्म तानाजी भी रिलीज होगी। बात करें दिल बेचारा फिल्म की तो इसमें सुशांत सिंह राजपूत लीड रोल में हैं।उनका साथ देने के लिए फिल्म में संजना सांघी भी दिखेंगी। सुशांत के अलावा फिल्म में सैफ अली खान और मिलिंद सोमन भी दिखेंगे। इससे पहले सुशांत सिंह राजपूत ने फिल्म के बारे में बात करते हुए बताया था कि दिल बेचारा फिल्म को पहले 'किजी और मैनी' के नाम से बनाया जा रहा था। बाद में इसे बदलकर दिल बेचारा रखा गया। यह जॉश बोनी की फिल्‍म का हिंदी वर्जन है। इस फिल्‍म को मुकेश छाबड़ा डायरेक्‍ट कर रहे हैं।मालूम हो, हाल ही में सुशांत सिंह राजपूत सोनचिरैया और केदारनाथ फिल्म में बड़े पर्द पर दिखे थे। केदारनाथ में उनकी ऐक्टिंग ने हर किसी को दीवाना बना दिया। सोन चिरैया फिल्म में उनके साथ रणवीर शौरी, मनोज बाजपेयी और भूमि पेडनेकर जैसे जानेमाने ऐक्टर थे। हालांकि फिल्म बॉक्स ऑफिस पर कुछ खास कमाल नहीं कर पाई। देखना होगा कि सुशांत की आने वाली फिल्म दिल बेचारा अजय देवगन की 'तानाजी' को टक्कर दे पाएगी या नहीं!</p><a href='../../../Output/output.html'> Back to Output page </a> </body></html>