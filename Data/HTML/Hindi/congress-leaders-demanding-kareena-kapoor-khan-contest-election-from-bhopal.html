<!DOCTYPE html><html><body><h1>तो कांग्रेस के टिकट पर भोपाल से चुनाव लड़ेंगी करीना कपूर खान?</h1><p><b>Authors : </b>No Author Specified</p><p><b>Published on : </b>21&#47;01&#47;2019, 10&#58;15&#58;27</p><p><b>Bollywood News: कांग्रेस नेता गुड्डू चौहान और अनीस खान ने मध्‍य प्रदेश में यह मांग रखी है। उनका कहना है कि ऐसा करने से भोपाल से बीजेपी की सीट हासिल की जा सकती है क्‍योंकि वहां बीजेपी की मजबूत स्‍थिति है।</b></p><img src="https://navbharattimes.indiatimes.com/thumb/msid-67619224,width-650,resizemode-4/weather.jpg" width="500" height="600"><p>हाल में हुए विधानसभा चुनाव में कांग्रेस को मिली सफलता के बाद पार्टी के नेताओं ने मध्‍य प्रदेश में नई मांग रख दी है। उनका कहना है कि पार्टी के टिकट पर करीना कपूर को भोपाल से लोकसभा का चुनाव लड़ने का मौका देना चाहिए।रिपोर्ट्स के मुताबिक, कांग्रेस नेता गुड्डू चौहान और अनीस खान ने यह मांग रखी है। उनका कहना है कि ऐसा करने से शहर से बीजेपी की सीट हासिल की जा सकती है क्‍योंकि वहां बीजेपी की मजबूत स्‍थिति है। बता दें, लंबे समय से भोपाल की जनता बीजेपी के कैंडिडेट को ही यहां चुन रही है।गुड्डू चौहान और अनीस खान का कहना है कि चूंकि युवाओं के बीच करीना कपूर की अच्‍छी खासी फैन फॉलोइंग है, ऐसे में वे उन्‍हें वोट करेंगे।रिपोर्ट्स की मानें तो उन्‍होंने यह भी कहा कि मंसूर अली खान पटौदी की बहू होना भी करीना के फेवर में काम करेगा। सैफ अली खान के पिता मंसूर अली खान का जन्‍म भोपाल में हुआ था। वहीं, उनके बाबा भोपाल के नवाब थे।पटौदी फैमिली का शहर से गहरा जुड़ाव है। करीना कपूर, सैफ अली खान, शर्मिला टैगोर और सोहा अली खान कई बार भोपाल आ चुके हैं।दोनों कांग्रेस नेताओं को लगता है कि अगर करीना पार्टी के टिकट पर चुनाव मैदान में उतरती हैं तो यह सब चीजें कांग्रेस के लिए वोट में बदल जाएंगी। चौहान और खान मध्‍य प्रदेश के मुख्‍यमंत्री कमलनाथ से मिलकर इस बारे में चर्चा करेंगे।बता दें, 1991 में भोपाल से मंसूर अली खान ने चुनाव लड़ा था लेकिन उन्‍हें बीजेपी के सुशील चंद्र वर्मा ने 1 लाख से ज्‍यादा वोटों से हरा दिया था।</p><a href='../../../Output/output.html'> Back to Output page </a> </body></html>