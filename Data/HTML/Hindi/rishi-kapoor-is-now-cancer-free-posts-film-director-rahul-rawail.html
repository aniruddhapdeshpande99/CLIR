<!DOCTYPE html><html><body><h1>ऋषि कपूर हुए 'कैंसर फ्री', फिल्ममेकर ने फेसबुक पर दी जानकारी</h1><p><b>Authors : </b>No Author Specified</p><p><b>Published on : </b>30&#47;04&#47;2019, 11&#58;50&#58;56</p><p><b>Bollywood News: ऐक्टर ऋषि कपूर की सेहत को लेकर नया अपडेट सामने आया है। फिल्ममेकर राहुल रवैल ने उन्हें अब 'कैंसर फ्री' बताया है।</b></p><img src="https://navbharattimes.indiatimes.com/thumb/msid-69108568,width-650,resizemode-4/weather.jpg" width="500" height="600"><p>Hello all! I am taking a short leave of absence from work to go to America for some medical treatment. I urge my we… https://t.co/48Xy8Kn0VV — Rishi Kapoor (@chintskap) 1538220794000
X
बॉलिवुड के दिग्गज ऐक्टर ऋषि कपूर 'कैंसर फ्री' हो गए हैं, इस बारे में फिल्म निर्देशक राहुल रवैल ने फेसबुक पर पोस्ट कर जानकारी दी। हालांकि अभी तक न तो ऋषि और न ही नीतू कपूर की ओर से इसे लेकर कोई बयान या किसी तरह की सूचना दी गई है।राहुल रवैल ने फेसबुक पर ऋषि कपूर के साथ फोटो पोस्ट किया है जिसके साथ उन्होंने लिखा, 'ऋषि कपूर (चिंटू) अब कैंसर फ्री हैं'। इस पोस्ट पर ऐक्टर के फैन्स ने शुभकामनाओं के मेसेज पोस्ट किए और प्रार्थना की कि ऋषि सेहतमंद बने रहें।ऋषि कपूर पिछले साल सितंबर में अमेरिका के न्यू यॉर्क शहर में इलाज के लिए गए थे। उन्होंने अपने सोशल मीडिया अकाउंट पर इसकी जानकारी दी थी कि वह ट्रीटमेंट के लिए अमेरिका जा रहे हैं, लेकिन उन्हें क्या बीमारी हुई है इस बारे में उन्होंने कुछ नहीं बताया था। यहां तक कि उनके परिवार के सभी सदस्यों ने भी इस बारे में अब तक चुप्पी साध रखी है।नए साल के मौके पर नीतू कपूर के एक पोस्ट से यह चर्चा शुरू हो गई थी कि ऋषि कपूर को कैंसर हुआ है। उन्होंने अपनी पोस्ट में लिखा था कि 'मैं कामना करती हूं कि कैंसर सिर्फ एक राशि बनकर रह जाए'। हालांकि इसके बाद भी कपूर फैमिली में से किसी ने भी इस बात पर मुहर नहीं लगाई थी कि ऋषि कपूर न्यू यॉर्क में कैंसर का इलाज ले रहे हैं।वैसे अब राहुल रवैल के फेसबुक पोस्ट से स्थिति काफी हद तक साफ हो गई है। ऐसे में अब बस कपूर परिवार के ओर से बयान का इंतजार है।</p><a href='../../../Output/output.html'> Back to Output page </a> </body></html>