<!DOCTYPE html><html><body><h1>कृति सेनन ने बताया फिल्म 'लुका छुपी' का कौन सा सीन है उनका फेवरिट</h1><p><b>Authors : </b>No Author Specified</p><p><b>Published on : </b>05&#47;03&#47;2019, 12&#58;38&#58;09</p><p><b>Bollywood News: फिल्म 'लुका छुपी' में कई ऐसे सीन्स हैं जो दर्शकों का दिल जीतने में कामयाब होते हैं, लेकिन मूवी की लीड ऐक्ट्रेस कृति सेनन के लिए एक सीन बेहद खास है।</b></p><img src="https://navbharattimes.indiatimes.com/thumb/msid-68266912,width-650,resizemode-4/weather.jpg" width="500" height="600"><p>X
फिल्म ' लुका छुपी ' को रिलीज के दिन से ही दर्शकों से शानदार रिस्पॉन्स मिल रहा है। यह मूवी कृति सेनन और कार्तिक आर्यन के करियर की बिगेस्ट ओपनर फिल्म बन गई है। 'लुका छुपी' का हर सीन ऑडियंस को पसंद आ रहा है, लेकिन क्या आप जानते हैं कि कृति सेनन के लिए इस फिल्म का फेवरिट सीन कौन सा है?कृति सेनन ने हाल ही में इंस्टाग्राम लाइव के जरिए फैन्स को बताया कि उन्हें अपनी फिल्म 'लुका छुपी' का कौन सा सीन सबसे ज्यादा पसंद आया और क्यों। कृति ने शेयर किया, 'फिल्म का एक सीन है जिसमें रश्मी कहती है कि एक टीका लगाना है और माला ही तो पहननी है मैं रेडी हूं। इसके बाद उसे अचानक इन चीजों की अहमियत के बारे में एहसास होता है। वह कहती है कि तुम्हें पता है कि मैं इस तरह रहते हुए हमेशा तुम्हारे परिवार को मूर्ख नहीं बना सकती। हमें सच में शादी करनी चाहिए।'कृति ने आगे बताया कि उन्हें इस सीन ने क्यों इतना ज्यादा प्रभावित किया। 'मुझे अपने किरदार की भावनाओं का एहसास होता है जब वह अपने साथ शादी से जुड़े रिवाजों और ड्रामा को होते देखती है। वे चीजें जिनके बारे में हर लड़की सपना देखती है कि शादी के बाद उसके हाथ का प्रिंट लिया जाएगा, आलता लगेगा, गृह प्रवेश में कलश होगा आदि उसके साथ भी होता है लेकिन वह उन्हें इंजॉय नहीं कर पाती क्योंकि असल में उसने शादी नहीं की है।'कृति ने यह भी बताया कि इस पूरे सीन को उन्होंने एक टेक में दिया। 'लक्ष्मण सर इस सीन को सिंगल टेक में लेना चाहते थे, बिना किसी कट के। इस वजह से यह सीन मेरे लिए ऐक्टिंग और इमोशन्स के लिहाज से काफी स्पेशल है।'बता दें कि, फिल्म 'लुका छुपी' 1 मार्च को रिलीज की गई थी। फिल्म की कहानी ऐसे कपल पर बेस्ड है जो लिव इन में रहता है, लेकिन परिवार को इस बारे में पता चलने पर शादीशुदा होने का नाटक करता है। इसके बाद जब उन्हें शादीशुदा जोड़े जैसा ट्रीटमेंट मिलता है तो दोनों के इमोशन्स पर इसका असर पड़ता दिखने लगता है।</p><a href='../../../Output/output.html'> Back to Output page </a> </body></html>