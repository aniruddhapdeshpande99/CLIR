<!DOCTYPE html><html><body><h1>'कलंक' में संजय दत्त के कैरक्टर का है सुनील दत्त से बड़ा कनेक्शन</h1><p><b>Authors : </b>No Author Specified</p><p><b>Published on : </b>07&#47;03&#47;2019, 19&#58;56&#58;15</p><p><b>Bollywood News: कलंक का फर्स्ट लुक आउट हो गया है और करण जौहर मेल ऐक्टर्स की तस्वीरें इंस्टाग्राम पर पोस्ट कर रहे हैं। इनमें संजय दत्त का पोस्टर काफी चर्चा में है। जानें, क्या है उनके कैरक्टर का उनके पिता से कनेक्शन...</b></p><img src="https://navbharattimes.indiatimes.com/thumb/msid-68306306,width-650,resizemode-4/weather.jpg" width="500" height="600"><p>करण जौहर की फिल्म कलंक Kalank ) का लोगों को बेसब्री से इंतजार है। इस फिल्म से संजय दत्त भी एक बार फिर बड़े पर्दे पर नजर आएंगे। इस वक्त करण जौहर और फिल्म के मेल स्टार्स अपना-अपना लुक सोशल मीडिया पर शेयर कर रहे हैं।पोस्टर्स आने के बाद संजय दत्त के लुक के भी काफी चर्चे हैं। बता दें कि संजय दत्त फिल्म में बलराज चौधरी का किरदार निभा रहे हैं। मजेदार बात है कि फिल्म में उनके किरदार के नाम का उनके पिता से बड़ा कनेक्शन है।अगर आपको नहीं पता तो हम बता देते हैं कि सुनील दत्त का असली नाम बलराज दत्त था। बॉलिवुड में एंट्री के दौरान उन्होंने अपना नाम बलराज दत्त से बदलकर सुनील दत्त कर लिया था। दरअसल बॉलिवुड में उस वक्त बलराज साहनी काफी पॉप्युलर थे और सुनील दत्त नहीं चाहते थे कि लोग दोनों के नाम में कन्फ्यूज हों।कलंक में वरुण धवन, आदित्य रॉय कपूर, आलिया भट्ट, माधुरी दीक्षित और सोनाक्षी सिन्हा भी नजर आएंगे।</p><a href='../../../Output/output.html'> Back to Output page </a> </body></html>