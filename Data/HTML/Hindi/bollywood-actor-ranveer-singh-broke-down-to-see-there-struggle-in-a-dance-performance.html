<!DOCTYPE html><html><body><h1>जब फिल्‍म के प्रमोशन पर पहुंचे ऐक्‍टर रणवीर सिंह खुद को रोक न सके और रो दिए</h1><p><b>Authors : </b>No Author Specified</p><p><b>Published on : </b>11&#47;02&#47;2019, 21&#58;57&#58;45</p><p><b>Bollywood News: ऐक्‍टर रणवीर‍ सिंह को उनकी एनर्जेटिक परफ़ॉर्मेंस के लिए जाना जाता है। साथ ही वह बॉलिवुड इंडस्ट्री के उन नामों में से है जिनको कोई भी रोल दो, वह उसे पूरी शिद्दत से निभाते हैं। पद्मावत, बाजीराव मस्तानी में रॉयल अंदाज हो या फिर पहली फिल्म बैंड बाजा बारात का सीधा सा लड़का, सबमें वह फिट रहे।</b></p><img src="https://navbharattimes.indiatimes.com/thumb/msid-67881008,width-650,resizemode-4/weather.jpg" width="500" height="600"><p>रणवीर सिंह
बॉलिवुड इंडस्ट्री के उन नामों में से है जिनको कोई भी रोल दो, वह उसे पूरी शिद्दत से निभाते हैं। पद्मावत, बाजीराव मस्तानी में रॉयल अंदाज हो या फिर पहली फिल्म बैंड बाजा बारात का सीधा सा लड़का, सबमें वह फिट रहे। ऐसे में जब उनके सामने उनके इस सफर का संघर्ष एक डांस फॉर्म में सामने आया तो वह खुद को रोक नहीं सके और रो दिए।मीडिया रिपोर्ट्स के मुताबिक रणवीर‍ सिंह हाल ही में एक डांस शो पर 14 फरवरी को रिलीज होने वाली अपनी फिल्म 'गली बॉय' के प्रमोशन के लिए पहुंचे थे। वहां उन्‍होंने एक डांस परफॉर्मेंस देखी। यह डांस उनके ऐक्टिंग की दुनिया में कदम रखने से लेकर कामयाबी के शिखर पर पहुंचने की पूरी कहानी को बया कर रहा था। बता दें कि यह डांस परफॉर्मेंस रणवीर‍ सिंह की फिल्‍म 'लुटेरा' के गाने 'जिंदा हूं यार' पर दी गई थी।इस डांस परफॉर्मेंस को देखकर रणवीर सिंह काफी भावुक हो गए। उनके लिए कुछ ऐसा था कि जैसे वह वापस उसी स्‍ट्रगल को जी रहे हों। रणवीर सिंह ने कहा ' आज मेरी जिंदगी में बहुत कुछ बदल चुका है। बहुत सारी सफल फिल्‍में कर चुका हूं और शादी भी हो चुकी है, एक शानदार जिंदगी मिली है। कभी-कभी मुझे ये सब सपने जैसा लगता है' उन्‍होंने कहा 'आपकी परफॉर्मेंस देखकर मैं वापस पहले के वक्‍त में पहुंच गया और अपने आंसुओं को नहीं रोक सका। वाकई यह पल काफी टचिंग था।'बता दें कि रणवीर सिंह एक सिन्धी परिवार से हैं। रणवीर के माता-पिता का नाम अंजू और जगजीत सिंह भवनानी है। रणवीर सिंह की एक बड़ी बहन भी हैं जिनका नाम रितिका भवनानी है।रणवीर को फिल्‍म 'बैंड बाजा बारात' के लिए फिल्‍मफेयर के बेस्‍ट मेल डेब्‍यू अवॉर्ड से नवाजा गया। इसके अलावा उन्‍हें 'बाजीराव मस्‍तानी' के लिए बेस्‍ट ऐक्‍टर का भी अवॉर्ड दिया गया था।</p><a href='../../../Output/output.html'> Back to Output page </a> </body></html>