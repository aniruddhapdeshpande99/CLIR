<!DOCTYPE html><html><body><h1>राष्ट्रवाद पर नसीहत देने वाला विडियो पोस्ट कर ट्रोल हुईं मल्लिका दुआ, लोगों ने कहा- जोक्स पर ध्यान दीजिए</h1><p><b>Authors : </b>No Author Specified</p><p><b>Published on : </b>19&#47;02&#47;2019, 15&#58;29&#58;10</p><p><b>Bollywood News: हाल ही में हुए पुलवामा आतंकवादी हमले को लेकर देश के लोगों में काफी आक्रोश है। देशभर से लोग इस घटना पर शोक व्यक्त कर रहे हैं। कमीडियन मल्लिका दुआ ने देशभक्ति का दिखावा करने वालों के लिए एक खास विडियो पोस्ट किया है।</b></p><img src="https://navbharattimes.indiatimes.com/thumb/msid-68061612,width-650,resizemode-4/weather.jpg" width="500" height="600"><p>हाल ही में हुए पुलवामा आतंकवादी हमले में हमारे 40 जवानों के शहीद होने के बाद से देश में इस घटना को लेकर काफी आक्रोश है। इस घटना के बाद से लोग तरह-तरह से श्रद्धांजलि दे रहे हैं और शहीद हुए जवानों के प्रति अपना शोक जता रहे हैं। इसी बीच, कमीडियन मल्लिका दुआ ने राष्ट्रवाद पर नसीहत देते हुए एक विडियो पोस्ट कर दिया और ट्रोल होने लगीं। लोगों ने सोशल मीडिया पर उन्हें जवाब देते हुए कहा कि ऐसे गंभीर मुद्दों के बजाय आप जोक्स पर ही अपना ध्यान केंद्रित कीजिए।मल्लिका ने ट्विटर पर विडियो शेयर करते हुए लिखा है, 'सभी नकली राष्ट्रवादियों और कीबोर्ड देशभक्तों, आप यह फैसला नहीं कर सकते कि कौन देशभक्त है और कौन नहीं। खासकर आपमें से वैसे लोग जो देश में धर्मनिरपेक्षता को खत्म करने के लिए किसी भी हद तक जा सकते हैं, उन्हें अपना मुंह बंद रखना चाहिए और दूसरों को भारतीय होने को लेकर बेवजह का ज्ञान नहीं देना चाहिए। तुम हमसे ज्यादा हिंदुस्तानी नहीं और हम तुमसे कम हिन्दुस्तानी नहीं। बड़ा आसान है कीबोर्ड का सिपाही बनना, जब आपकी जगह कोई और अपना खून बहा रहा हो।'विडियो की शुरुआत में मल्लिका कह रहीं, 'लोग एक-दूसरे से सोशल मीडिया पर कह रहे कि इतने हमारे लोग शहीद हो गए और आप अपनी लाइफ नॉर्मली कैसे जी रहे हो? देश में ही नहीं, दुनिया भर में भुखमरी, बेरोजगारी, डिप्रेशन जैसी चीजों से भी काफी लोग मर रहे, क्या उनके लिए भी आप ऐसे ही करते हैं? क्या उनकी लाइफ कम इम्पॉर्टेंट है? यह क्या लॉजिक है कि पूरा देश रो रहा है और तुम हंस रही हो। ये क्या नॉनसेंस है? हमारे खुद के पॉलिटिशंस भी नॉर्मली जी रहे हैं। तो लोग क्या लेक्चरबाजी कर रहे हैं।'वह इस विडियो में मल्लिका यह भी कहती दिखाई दीं, 'देशभक्ति का दिखावा करने वाले ये लोग ऐसे भी हैं जो न जाने कितने भ्रष्ट हैं, टैक्स चोरी करते हैं और इंटरनेट पर देशभक्त बनते हैं। जिसने भी अब मुझे कहा न कि देश रो रहा है और तुम हंस रही हो, उनके लिए मेरा चप्पल बोलेगा।'5 मिनट के इस विडियो पर लोगों ने जमकर अपनी नाराजगी जाहिर की है और उन्हें सलाह दी है कि वे जोक्स जैसे सब्जेक्ट से ही जुड़ी रहें, ऐसे टॉपिक से नहीं जो उनकी समझ से आगे की बात हो। हालांकि, कुछ ऐसे भी लोग हैं, जो उनकी बातों से सहमत नजर आ रहे हैं।</p><a href='../../../Output/output.html'> Back to Output page </a> </body></html>