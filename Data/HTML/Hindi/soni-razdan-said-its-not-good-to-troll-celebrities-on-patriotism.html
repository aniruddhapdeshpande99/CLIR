<!DOCTYPE html><html><body><h1>सोनी राजदान ने कहा कि देशभक्ति के नाम पर सिलेब्रिटीज को ट्रोल किया जाना ठीक नहीं....</h1><p><b>Authors : </b>No Author Specified</p><p><b>Published on : </b>19&#47;03&#47;2019, 19&#58;08&#58;33</p><p><b>Bollywood News: बिट्रिश मूल की भारतीय अभिनेत्री और निर्देशक सोनी राजदान ने अपने करियर की शुरुआत अंग्रेजी थियेटर से की। इसके बाद हिंदी थ‍ियेटर में भी उन्‍होंने बेहतरीन काम किया। उनके निर्देशन में बनें एक टीवी शो को तो दर्शकों ने हाथों हाथ लिया था। हाल ही में सिलेब्रिटीज को देशभक्ति के मामले पर ट्रोल किए जाने को लेकर उन्‍हें शेयर की अपने दिल की बात...</b></p><img src="https://navbharattimes.indiatimes.com/thumb/msid-68483776,width-650,resizemode-4/weather.jpg" width="500" height="600"><p>निर्देशक महेश भट्ट की पत्‍नी और ऐक्‍ट्रेस-डायरेक्‍टर सोनी राजदान ने हाल ही में सिलेब्रिटीज को ट्रोल किए जाने के मामले पर अपनी राय व्‍यक्‍त की। उन्‍होंने कहा कि किसी भी देशभक्ति के मामले में अक्‍सर लोग अपना नैतिक दायित्‍व भूलकर फिल्‍मी सितारों को ट्रोल करने लगते हैं। वह यह भूल जाते हैं कि ऐसे वक्‍त में किस तरह का व्‍यवहार करना चाहिए। बस कलाकारों में खामियां ढूढ़कर ट्रोलिंग शुरू कर देते हैं। उन्‍होंने कहा देश को बेहतर बनाने की जिम्‍मेदारी केवल सिलेब्रिटीज की ही नहीं होती बल्कि यह तो देश के प्र‍त्‍येक नागरिक का दायित्‍व है।मीडिया रिपोर्ट्स के मुताबिक ऐक्‍ट्रेस सोनी राजदान हाल ही में अपनी फिल्‍म 'No Fathers in Kashmir' के ट्रेलर लॉन्‍च के प्रेस कॉन्‍फ्रेंस में लोगों से मुखातिब थीं। इस दौरान उन्‍होंने कलाकारों को ट्रोल किए जाने के मामले पर खुलकर बात की।उन्‍होंने कहा कि अक्‍सर यह देखने में आता है कि अगर किसी ऐक्‍टर या ऐक्‍ट्रेस ने किसी मामले पर कुछ नहीं कहा तो लोग उसे ट्रोल करने लगते हैं। उन्‍हें देश विरोधी बुलाने लगते हैं। कहा कि क्‍या यह जरूरी है कि किसी मामले पर राय रखी ही जाए। क्‍या देश को बेहतर बनाना केवल सिलेब्रिटीज की जिम्‍मेदारी है। देश के नागरिकों का भी तो यह दायित्‍व ब‍नता है।सोनी राजदान ने कहा कि अक्‍सर फिल्‍मों के आधार पर भी सिलेब्रिटीज के देशभक्‍त होने या न होने पर सवाल उठने लगते हैं। जबकि फिल्‍में चूज करने के पीछे ऐसा कोई कारण नहीं होता। यह महज इत्‍तेफाक हो सकता है। ऐसे में इस आधार पर ऐक्‍टर्स और ऐक्‍ट्रेसेस को ट्रोल करना बिल्‍कुल गलत है।बता दें कि 8 महीने से सेंट्रल बोर्ड ऑफ फिल्‍म सर्टिफिकेशन से चल रही लंबी बातचीत के बाद अश्विन कुमार की फिल्‍म 'No Fathers in Kashmir' 5 अप्रैल 2019 को रिलीज होगी। इस फिल्‍म में सोनी राजदान के अलावा कुलभूषण खरबंदा, अंशुमान झा और अश्विन कुमार शामिल हैं।</p><a href='../../../Output/output.html'> Back to Output page </a> </body></html>