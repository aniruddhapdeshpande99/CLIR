<!DOCTYPE html><html><body><h1>फिल्म 'केसरी' का ऑफिशल ट्रेलर रिलीज, रोंगटे खड़े कर देंगे दमदार डायलॉग और सीन्स</h1><p><b>Authors : </b>No Author Specified</p><p><b>Published on : </b>21&#47;02&#47;2019, 11&#58;39&#58;30</p><p><b>Bollywood News: फिल्म 'केसरी' के ट्रेलर में अक्षय कुमार देशभक्ति से भरे सिख सैनिक के किरादर में दिखेंगे, जिसके लिए उसका देश और उसकी मिट्टी ही सबकुछ है।</b></p><img src="https://navbharattimes.indiatimes.com/thumb/msid-68091212,width-650,resizemode-4/weather.jpg" width="500" height="600"><p>An incredible true story of valour, sacrifice & bravery - told like never before! #KesariTrailer out now -… https://t.co/22BxM8aWVK — Akshay Kumar (@akshaykumar) 1550727150000
अक्षय कुमार के फैन्स का इंतजार आखिरकार खत्म हो गया है। ऐक्टर की अपकमिंग फिल्म 'केसरी' का ट्रेलर गुरुवार को रिलीज हुआ, जिसे अक्षय ने अपने ट्विटर अकाउंट पर भी शेयर किया। करीब 3 मिनट के इस ट्रेलर में फिल्म की भव्यता, शानदार ऐक्शन से लेकर जानदार डायलॉग्स की झलक दर्शकों को देखने को मिलेगी।फिल्म की कहानी 1897 में हुई सारागढ़ी की लड़ाई पर आधारित है, जो ब्रिटिश इंडियन आर्मी की सिख रेजिमेंट और अफगान-पश्तो मिलिट्री के बीच हुई थी। इस लड़ाई में रेजिमेंट के 21 सिख सैनिकों ने 10,000 अफगानियों का बहादुरी से सामना किया था। लड़ाई में हिस्सा लेने वाले हवलदार ईशर सिंह के किरदार को अक्षय कुमार निभाते दिखेंगे।ट्रेलर की शुरुआत अफगानियों के हमले के सीन से होती है, जिसके बाद अक्षय कुमार का डायलॉग सुनाई देता है जिसमें वह कहते हैं कि, 'एक गोरे ने मुझसे कहा था कि तुम गुलाम हो, हिन्दुस्तान की मिट्टी से डरपोक पैदा होते हैं, आज जवाब देने का वक्त आ गया है।'इसके बाद फिल्म की कहानी की झलक दिखाते सीन्स आते हैं, जिसमें परिणीति चोपड़ा के साथ ही अन्य किरदार भी नजर आते हैं। ट्रेलर से ही अंदाजा लगाया जा सकता है कि अक्षय कुमार ने अपने किरदार को कितने शानदार तरीके से निभाया है।ट्रेलर में दिखाए दिए ऐक्शन सीन्स, उसके साथ पेश किया गया बैकग्राउंड म्यूजिक और देशभक्ति को दर्शाते अक्षय कुमार के दमदार डायलॉग्स आपके रोंगटे खड़े कर देंगे। ट्रेलर देखने के बाद यकीनन इस फिल्म को देखने की आपकी बेसब्री और बढ़ जाएगी। अनुराग सिंह के डायरेक्शन में बनी यह फिल्म 21 मार्च को रिलीज होने वाली है।</p><a href='../../../Output/output.html'> Back to Output page </a> </body></html>