<!DOCTYPE html><html><body><h1>रेखाजी मुझे बताती थीं कि महिला का हाथ कैसे पकड़ें: मनोज बाजपेयी</h1><p><b>Authors : </b>No Author Specified</p><p><b>Published on : </b>20&#47;01&#47;2019, 10&#58;52&#58;54</p><p><b>Bollywood News: आज से 18 साल पहले श्याम बेनेगल की नैशनल अवॉर्ड विनिंग फिल्म 'जुबैदा' रिलीज हुई थी। इस फिल्म में करिश्मा कपूर, मनोज बाजपेयी और रेखा ने मुख्य भूमिकाएं निभाई थीं। एक हालिया इंटरव्यू में मनोज बाजपेयी ने इस फिल्म से जुड़ी अपनी यादें साझा कीं।</b></p><img src="https://navbharattimes.indiatimes.com/thumb/msid-67608761,width-650,resizemode-4/weather.jpg" width="500" height="600"><p>X
कहते हैं, जितेन्द्र के लिए पुलिस के डंडे तक खा चुकी हैं रेखा
X
श्याम बेनेगल की फिल्म ' जुबैदा ' रिलीज हुई थी और इसे काफी पसंद किया गया था। इस फिल्म में करिश्मा कपूर लीड रोल में थीं और उनके साथ रेखा और मनोज बाजपेयी मुख्य भूमिकाओं में थे। अब नैशनल अवॉर्ड जीतने वाली इस फिल्म को 18 साल पूरे हो चुके हैं। अब इस फिल्म के बारे में मनोज बाजपेयी ने कुछ खास बातें याद की हैं।मनोज ने बताया कि कैसे रेखा उन्हें उस समय औरतों के साथ व्यवहार के तौर-तरीके सिखाती थीं। पिंकविला को दिए एक इंटरव्यू में उन्होंने कहा, 'रेखा जी उस समय भी एक वेटरन एक्सपर्ट की तरह थीं। मुझे अभी भी याद है कि उन्होंने मेरी पत्नी का किरदार निभाया था और वह मुझे किसी महिला का हाथ कैसे पकड़ा जाए यह सिखाती थीं।' उन्होंने यह भी बताया कि इस फिल्म को लेकर करिश्मा भी काफी सीरियस थीं और वह फिल्म में काफी इन्वॉल्वड रहती थीं।इस बीच बता दें कि पिछली बार मनोज बाजपेयी फिल्म 'भोंसले' में दिखाई दिए थे। इसके अलावा पिछले साल उनकी फिल्म 'अय्यारी', 'गली गुलियां', 'लव सोनिया' और 'सत्यमेव जयते' भी रिलीज हुई थीं। हाल में मनोज की अगली फिल्म 'सोनचिड़िया' का ट्रेलर रिलीज हुआ है जिसमें वह डकैत मान सिंह का किरदार निभा रहे हैं।</p><a href='../../../Output/output.html'> Back to Output page </a> </body></html>