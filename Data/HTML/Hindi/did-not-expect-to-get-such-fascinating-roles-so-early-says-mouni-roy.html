<!DOCTYPE html><html><body><h1>पता नहीं था इतनी जल्दी फिल्मों में अच्छे रोल मिलने लगेंगे: मौनी रॉय</h1><p><b>Authors : </b>No Author Specified</p><p><b>Published on : </b>02&#47;02&#47;2019, 12&#58;59&#58;04</p><p><b>Bollywood News: पिछले साल ही बॉलिवुड में डेब्यू करने वाली मौनी रॉय की इस साल 3 फिल्में रिलीज होंगी। इन फिल्मों में 'रोमियो अकबर वॉल्टर', 'मेड इन चाइना' और 'ब्रह्मास्त्र' शामिल हैं। मौनी का कहना है कि उन्हें नहीं पता था कि बॉलिवुड में इतनी जल्दी उन्हें इतने अच्छे रोल्स ऑफर होंगे।</b></p><img src="https://navbharattimes.indiatimes.com/thumb/msid-63815467,width-650,resizemode-4/weather.jpg" width="500" height="600"><p>रोमियो अकबर वॉल्टर ऑफिशल टीजर
X
X
देखें, अभिनेत्री मौनी रॉय का अब तक का करियर
X
'गोल्ड' से बॉलिवुड में डेब्यू करने वाली ऐक्ट्रेस मौनी रॉय की इस साल 3 फिल्में रिलीज होने जा रही हैं। उन्होंने कहा कि वह अलग-अलग तरह की फिल्में कर रही हैं और उन्हें भरोसा नहीं था कि इतनी जल्दी उन्हें फिल्म इंडस्ट्री में अच्छे रोल मिलने लगेंगे। मौनी साल 2006 से मौनी टीवी पर काम कर रही हैं।अपनी अगली फिल्म ' रोमियो अकबर वॉल्टर ' को लेकर मौनी काफी उत्साहित हैं। यह फिल्म 12 अप्रैल को रिलीज हो रही है जिसमें जॉन अब्राहम मुख्य भूमिका में हैं। इसके बाद उनकी फिल्म 'मेड इन चाइना' 30 अगस्त को रिलीज होगी जिसमें राजकुमार राव मुख्य भूमिका में हैं। साल के अंत तक मौनी की फिल्म 'ब्रह्मास्त्र' रिलीज होगी जिसमें रणबीर कपूर , अमिताभ बच्चन और आलिया भट्ट मुख्य भूमिका में होंगी।ऐसा लगता है कि साल 2019 मौनी के लिए काफी अच्छा रहने वाला है। इस पर मौनी कहती हैं, 'उम्मीद तो ऐसी है।' उन्होंने कहा कि इन फिल्मों में उनके कैरक्टर के बारे में ज्यादा बताने की इजाजत नहीं है। मौनी ने कहा, 'मैं केवल इतना ही कह सकती हूं कि ये सभी काफी दिलचस्प फिल्में हैं। सभी किरदार एक-दूसरे से काफी अलग हैं इसलिए मैं बहुत खुश हूं कि मैं इन फिल्मों का हिस्सा बन सकी।'उन्होंने कहा, 'मुझे बिल्कुल भी उम्मीद नहीं थी कि मेरे करियर में इतनी जल्दी मुझे इतने अच्छे किरदार मिलेंगे। लेकिन मुझे उम्मीद है कि मैं और भी अच्छा काम करूंगी। यह केवल 3 फिल्में हैं और मुझे अभी काफी कुछ करना बाकी है।' टीवी से शुरुआत करने वाली मौनी कहती हैं कि वह एक साल या 10 महीने तक लगातार एक ही प्रोजेक्ट में नहीं फंसे रहना चाहती हैं इसलिए वह टीवी से दूर हैं। उन्होंने कहा कि अगर उन्हें केवल 3-4 महीने वाला प्रोजेक्ट मिला तो वह उसे जरूर करना चाहेंगी।</p><a href='../../../Output/output.html'> Back to Output page </a> </body></html>