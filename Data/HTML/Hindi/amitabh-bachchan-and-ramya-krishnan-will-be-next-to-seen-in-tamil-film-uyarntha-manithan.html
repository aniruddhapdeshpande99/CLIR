<!DOCTYPE html><html><body><h1>दो दशक बाद फिर पर्दे पर साथ दिखेंगे अमिताभ बच्‍चन और राम्‍या कृष्‍णन, शुरू हुई फिल्‍म की शूटिंग</h1><p><b>Authors : </b>No Author Specified</p><p><b>Published on : </b>03&#47;04&#47;2019, 20&#58;27&#58;52</p><p><b>Bollywood News: बॉलिवुड के महानायक अमिताभ बच्‍चन और दक्षिण सिनेमा की शानदार ऐक्‍ट्रेस कही जाने वाली राम्‍या कृष्‍णन एक बार फिर से पर्दे पर एक साथ दिखाई देंगे। बता दें कि यह एक तमिल फिल्‍म है, जिसमें दोनों ही कलाकार स्‍क्रीन शेयर करते हुए नजर आएंगे।</b></p><img src="https://navbharattimes.indiatimes.com/thumb/msid-68708673,width-650,resizemode-4/weather.jpg" width="500" height="600"><p>Happiest moment of my life ... thank you God , mom, dad for fulfilling a dream which I have never even dreamt of ..… https://t.co/hMg7lKHKzu — S J Suryah (@iam_SJSuryah) 1554038439000
के महानायक अमिताभ बच्‍चन और साउथ की शानदार ऐक्‍ट्रेस राम्‍या कृष्‍णन एक बार फिर से पर्दे पर एक साथ नजर आएंगे। हालांकि दोनों पहले भी दो दशक पहले फिल्‍म 'बड़े मियां छोटे मियां' में काम कर चुके हैं। इस फिल्‍म में सभी ने दोनों की भूमिकाओं को खूब सराहा भी था। लेकिन इसके बाद दोनों एक साथ किसी फिल्‍म में नजर नहीं आए। अब एक लंबे अरसे के बाद खबरें आ रही हैं कि दोनों ही एक साथ स्‍क्रीन शेयर करते हुए नजर आएंगे।मीडिया रिपोर्ट्स के मुताबिक अमिताभ बच्‍चन और राम्‍या कृष्‍णन एक बार फिर से तमिल फिल्‍म में एक साथ काम करेंगे। हालांकि राम्‍या जहां तमिल भाषा की कई फिल्‍में और अवॉर्ड्स अपने नाम कर चुकी हैं। वहीं अमिताभ बच्‍चन पहली बार किसी तमिल भाषा की फिल्‍म में काम कर रहे हैं।बता दें कि इस फिल्‍म का नाम 'उयन्थ्रा मनिथन' है। राम्‍या जहां बाहुबली जैसी फिल्‍मों के अलावा तमिल सिनेमा में अपनी खास जगह बना चुकी हैं।वहीं दर्शकों को अमिताभ बच्‍चन की इस फिल्‍म का बड़ी ही बेसब्री से इंतजार है। इस फिल्म का तमिल और हिंदी दोनों ही भाषाओं में निर्देशन तमिलवानन ने किया है। वहीं फिल्‍म के कुछ हिस्‍सों की शूटिंग मुंबई में भी चल रही है।इस फिल्‍म में मुख्‍य किरदार निभा रहे हैं एस जे सूर्या। उन्‍होंने सोशल अकाउंट पर अमिताभ बच्‍चन के लुक को शेयर करते हुए एक प्‍यारा सा मेसेज भी पोस्‍ट किया है। उन्‍होंने लिखा है कि यह फिल्‍म उनकी जिंदगी की सबसे शानदार लम्‍हा है। इसके अलावा उन्‍होंने ईश्‍वर, मां और पिता को इसके लिए धन्‍यवाद भी कहा है।</p><a href='../../../Output/output.html'> Back to Output page </a> </body></html>