<!DOCTYPE html><html><body><h1>मांग में सिंदूर लगाए प्रियंंका चोपड़ा के देसी लुक ने जीता दिल</h1><p><b>Authors : </b>No Author Specified</p><p><b>Published on : </b>10&#47;03&#47;2019, 12&#58;24&#58;46</p><p><b>Bollywood News: प्रियंका चोपड़ा अपने बिजी शेड्यूल में से समय निकालते हुए फैमिली के साथ आकाश अंबानी की शादी में शरीक हुईं। इस दौरान उनका लुक सभी को काफी पसंद आया।</b></p><img src="https://navbharattimes.indiatimes.com/thumb/msid-68229905,width-650,resizemode-4/weather.jpg" width="500" height="600"><p>फोटो साभार: योगेन शाह
मुकेश अंबानी के बेटे आकाश अंबानी की शादी में निक जोनस के साथ शादी कर यूएस में बस चुकीं ऐक्ट्रेस प्रियंका चोपड़ा भी अपनी फैमिली के साथ शरीक हुईं। इस दौरान उनका अवतार बिल्कुल देसी गर्ल वाला था। ओवरऑल लुक भले ही सेक्सी फील देता हो लेकिन उनके अंदाज में इंडियन टच मिस नहीं हुआ।आकाश अंबानी और श्लोका मेहता की शादी में खूबसूरत डार्क ग्रे कलर की डिजाइनर साड़ी पहनकर जैसे ही प्रियंका पहुंची वहां मौजूद फटॉग्रफर्स उनकी तस्वीरें लेने लगे। लंबे टाइम बाद भारत लौटीं प्रियंका ने इस इवेंट के लिए अपने लुक को सिंपल लेकिन स्टाइलिश रखने की कोशिश की। ऐक्सेसरीज के लिए उन्होंने सिर्फ एक ब्रेसलेट और डायमंड इयररिंग चुने।पूरे लुक में जो बात सबसे ज्यादा हाइलाइट करती दिखी वह प्रियंका की मांग में सजा सिंदूर था। प्रियंका चोपड़ा भले ही हमेशा हॉट ऐंड सेक्सी लुक में दिखाई देती हों, लेकिन इस अवसर पर उन्होंने खुद को इंडियन लुक देते हुए एक सुहागन की तरह मांग में सिंदूर लगाया। यह प्रियंका की अपीयरेंस को अलग ही फील दे रहा था।वैसे इस वेडिंग में प्रिंयका की मां मधु चोपड़ा भी क्लासिक ब्यूटी लग रही थीं। उन्होंने ग्रीन बॉर्डर वाली क्रीम कलर की साड़ी पहनी हुई थी जिसे उन्होंने लाइट ग्रीन स्टोन जूलरी के साथ मैच किया था। वहीं प्रियंका के भाई ने अपने कपड़ों के लिए ब्लैक कलर चुना, जिसमें वह हैंडसम दिख रहे थे</p><a href='../../../Output/output.html'> Back to Output page </a> </body></html>