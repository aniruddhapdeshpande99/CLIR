<!DOCTYPE html><html><body><h1>'जॉली एलएलबी2' में मैं और बोमन भी कमा लेते 100 करोड़: अरशद</h1><p><b>Authors : </b>No Author Specified</p><p><b>Published on : </b>12&#47;01&#47;2019, 16&#58;49&#58;34</p><p><b>Bollywood News: अरशद वारसी 18 जनवरी को फिल्म 'फ्रॉड सैयां' में नजर आएंगे। बातचीत के दौरान उन्होंने 'जाॅली एलएलबी 2' पर कहा कि अगर वह और बोमन ईरानी फिल्म में होते तब भी फिल्म 100 करोड़ कमा लेती।</b></p><img src="https://navbharattimes.indiatimes.com/thumb/msid-57083004,width-650,resizemode-4/weather.jpg" width="500" height="600"><p>सेक्स कॉमेडी है 'फ्रॉड सैंयां' ? सुनिए, क्या बोले अरशद वारसी
X
बातचीत में बाॅलिवुड ऐक्टर अरशद वारसी ने 'जाॅली एलएलबी' सीरीज की फिल्मों पर बात की। अरशद ने कहा कि अगर अक्षय कुमार की जगह फिल्म के दूसरे भाग में वह होते तब भी फिल्म 100 करोड़ क्लब में शामिल होती। बता दें 2013 में आई फिल्म 'जाॅली एलएलबी' में अरशद लीड रोल में थे। फिल्म हिट हुई थी। फिल्म सिर्फ थिअटर में नहीं बल्कि टीवी पर भी खूब पाॅप्युलर हुई थी।फिल्म का सीक्वल 'जाॅली एलएलबी2' साल 2017 में आया था, जिसमें अरशद की जगह अक्षय कुमार और बोमन ईरानी की जगह अन्नू कपूर को लिया गया था। 'जाॅली एलएलबी2' की रिलीज के समय अरशद ने कहा था कि प्रॉडक्शन हाउस किसी बड़े स्टार को कास्ट करना चाहते था इसलिए उन्होंने अक्षय कुमार को लिया। 'जाॅली एलएलबी2' को क्रिटिक्स और फैंस ने भी पसंद किया था। फिल्म ने बाॅक्स ऑफिस पर 100 करोड़ की कमाई की थी।अरशद ने एक इंटरव्यू में 'जाॅली एलएलबी3' के बारे में बातचीत की। अरशद से यह पूछा गया कि कई लोगों ने 'जाॅली एलएलबी2' को पसंद किया, फिल्म ने 100 करोड़ की कमाई भी की लेकिन फिल्म में उनकी कमी महसूस हुई। इस पर अरशद बोले कि अगर वह और बोमन अक्षय की जगह फिल्म के सीक्वल का हिस्सा होते तब भी फिल्म 100 करोड़ कमा लेती। उन्होंने मजाकिया अंदाज में यह भी कहा कि मेकर्स को हमें लेने पर शायद ज्यादा प्राॅफिट होता क्योंकि हम अक्षय कुमार की तुलना में कम फीस लेते ।'जाॅली एलएलबी2' के सीक्वल के बारे में पूछने पर उनका कहना था कि अक्षय ने उन्हें कहा था कि अगला भाग वह दोनों साथ में करेंगे जिस पर उन्होंने हामी भी भरी थी लेकिन फिलहाल इस बारे में उन्हें कोई जानकारी नहीं है। अरशद वारसी 18 जनवरी को रिलीज हो रही फिल्म 'फ्रॉड सैयां' में दिखाई देंगे।</p><a href='../../../Output/output.html'> Back to Output page </a> </body></html>