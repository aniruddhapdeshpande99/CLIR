<!DOCTYPE html><html><body><h1>'हाऊ इज द जोश' की सफलता से गदगद विकी कौशल ने फैन्स को कहा शुक्रिया</h1><p><b>Authors : </b>No Author Specified</p><p><b>Published on : </b>03&#47;02&#47;2019, 08&#58;49&#58;30</p><p><b>Bollywood News: आजकल फिल्म 'उरी' का डायलॉग 'हाऊ इज द जोश' हर किसी की जुबान पर चढ़ा हुआ है। इस लोकप्रियता के कारण विकी कौशल इन दिनों काफी खुश हैं। उन्होंने कहा है कि अब यह सिर्फ एक लाइन नहीं रह गई है।</b></p><img src="https://navbharattimes.indiatimes.com/thumb/msid-67435920,width-650,resizemode-4/weather.jpg" width="500" height="600"><p>Uri Public Review: पहला शो देखने के बाद क्या बोली पब्लिक?
X
कौशल इन दिनों फिल्म 'उरी' की सफलता की खुशी मना रहे हैं। इसके लिए उन्होंने फैन्स को सोशल मीडिया पर धन्यवाद कहा है। फिल्म 'उरी: द सर्जिकल स्ट्राइक' ने न सिर्फ बॉक्स ऑफिस पर अच्छा कलेक्शन किया बल्कि इसके कलाकारों की भी खूब तारीफ हुई। फिल्म में विकी कौशल का डायलॉग ' हाऊ इज द जोश ' खूब वायरल हुआ। हर किसी की जुबान पर यह डायलॉग चढ़ा हुआ है। इसके लिए विकी कौशल ने इंस्टाग्राम पर अपने दिल की बात कही है।फिल्म 'उरी' में विकी कौशल का डायलॉग 'हाऊ इज द जोश' को पीएम मोदी ने भी अपने भाषण में बोला था। इसके अलावा निर्मला सीतारमण और पीयूष गोयल भी इसका जिक्र कर चुके हैं। विकी कौशल ने इंस्टाग्राम पर अपनी एक तस्वीर के साथ लिखा है, 'अब यह सिर्फ एक लाइन नहीं है। मुझे हर रोज कई सारे 'हाऊ इज द जोश' मिलते हैं। आप सबके प्यार और उत्साह से बनाए हुए विडियो मिलते हैं। ये विडियो स्कूलों, कॉलेजों, कैफे, ऑफिस, ठंड से लड़ रहे लोगों, जिम से और शादियों से आते हैं। यह डायलॉग 92 साल की दादी भी बोल रही हैं और 2 साल का बच्चा भी। हमारे जवान भी इस लाइन को बोल रहे हैं। अब यह सिर्फ लाइन नहीं रह गई। आप सभी ने इसे एक भावना बना दिया है। मैं इसे पूरी जिंदगी याद रखूंगा। इतने प्यार और सम्मान के लिए तहे दिल से शुक्रिया।'बता दें कि विकी कौशल करण जौहर की फिल्म तख्त में भी नजर आने वाले हैं। इस फिल्म में अनिल कपूर, करीना कपूर, रणवीर सिंह, आलिया भट्ट, भूमि पेडनेकर और जाह्नवी कपूर भी नजर आएंगी।</p><a href='../../../Output/output.html'> Back to Output page </a> </body></html>