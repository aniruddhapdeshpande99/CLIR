<!DOCTYPE html><html><body><h1>मैरेज ऐनिवर्सरी पर मिलिंद सोमन ने शेयर किया अपना और अंकिता का रोमांटिक विडियो</h1><p><b>Authors : </b>No Author Specified</p><p><b>Published on : </b>23&#47;04&#47;2019, 20&#58;27&#58;36</p><p><b>Bollywood News: मिलिंद सोमन ने अपनी शादी की सालगिरह पर एक विडियो शेयर किया है, जिसमें उनके और अंकिता के रोमांटिक मोमेंट कैद हैं।</b></p><img src="https://navbharattimes.indiatimes.com/thumb/msid-69011899,width-650,resizemode-4/weather.jpg" width="500" height="600"><p>ऐक्टर मिलिंद सोमन की शादी को एक साल हो चुके हैं। पहली ऐनिवर्सरी पर उन्होंने फैन्स के साथ अपनी शादी का खास विडियो शेयर किया जिसमें उनके और पत्नी अंकिता के रोमांटिक मोमेंट कैप्चर किए गए हैं। फैन्स को भी यह विडियो काफी पसंद आया है।इंस्टाग्राम पर शेयर किए गए इस विडियो में मिलिंद बताते हैं कि 'आज मेरी शादी है'। इसके बाद हल्दी और मेहंदी से लेकर शादी की रस्मों के दौरान के उनके और अंकिता के रोमांटिक लम्हे दिखाई देते हैं।शादी को एक साल पूरा होने पर मिलिंद ने लिखा 'पिछला एक साल काफी खूबसूरत रहा लेकिन उतना नहीं जितना आप खूबसूरत हैं। आप हमेशा खुश रहें अंकिता।' इसके साथ ऐक्टर ने हार्ट इमोजी का भी इस्तेमाल किया।अंकिता ने भी यही विडियो अपने इंस्टाग्राम पर भी शेयर किया मिलिंद के लिए अपनी फीलिंग्स जाहिर कीं। 'एक साल बहुत ही खुशी से बीता। एक ऐसा साथ मिला जिसका मैं हमेशा सपना देखा करती थी। आपकी मौजूदगी मेरी दुनिया को और सुंदर बना देती है। हर दिन आप मुझे और बेहतर बनाते हैं। हमेशा के लिए आपकी होने में बहुत खुशी मिलती है'।बता दें कि, मिलिंद सोमन और अंकिता की उम्र में काफी अंतर है। ऐसे में दोनों के रिश्ते को लेकर अक्सर सवाल उठाए जाते थे। हालांकि इस प्यारे कपल को दूसरों की आलोचना से कोई फर्क नहीं पड़ता है और वह हमेशा ही खुश नजर आते हैं।</p><a href='../../../Output/output.html'> Back to Output page </a> </body></html>