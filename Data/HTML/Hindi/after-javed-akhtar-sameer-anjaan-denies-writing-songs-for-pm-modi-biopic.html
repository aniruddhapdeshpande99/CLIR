<!DOCTYPE html><html><body><h1>पीएम नरेंद्र मोदी: गीतकारों ने उठाए क्रेडिट पर सवाल, आया प्रड्यूसर का जवाब</h1><p><b>Authors : </b>No Author Specified</p><p><b>Published on : </b>23&#47;03&#47;2019, 14&#58;47&#58;37</p><p><b>Bollywood News: प्रधानमंत्री नरेंद्र मोदी की बायॉपिक 'पीएम नरेंद्र मोदी' के पोस्टर में गीतकार के तौर पर खुद का नाम होने पर जावेद अख्तर ने कहा था कि उन्होंने फिल्म के लिए कोई गाना नहीं लिखा है। अब गीतकार समीर ने भी कहा है कि उन्होंने भी इस फिल्म के लिए कोई गीत नहीं लिखा है।</b></p><img src="https://navbharattimes.indiatimes.com/thumb/msid-68534896,width-650,resizemode-4/weather.jpg" width="500" height="600"><p>Mujhe hairat hai apana naam pm narendra Modi film me dekh karr , Maine aisi kisi film me koi gaana nahi likha hai .. — Sameer (@SameerAnjaan) 1553271345000
Am shocked to find my name on the poster of this film. Have not written any songs for it ! https://t.co/tIeg2vMpVG — Javed Akhtar (@Javedakhtarjadu) 1553256672000
X
के मशहूर गीतकार जावेद अख्तर ने इस बात पर ताज्जुब जाहिर किया था कि प्रधानमंत्री नरेंद्र मोदी की बायॉपिक में गीत लिखने के लिए उन्हें पोस्टर में क्रेडिट दिया गया है जबकि उन्होंने इस फिल्म के लिए कोई गीत नहीं लिखा है। अब पॉप्युलर गीतकार समीर अनजान ने भी ऐसा ही दावा किया है।हालांकि इस मुद्दे पर सफाई देते हुए फिल्म के प्रड्यूसर संदीप सिंह ने कहा है कि उन्होंने फिल्म में जावेद अख्तर के पुराने गानों का इस्तेमाल किया है और इसीलिए उन्होंने क्रेडिट में उनका नाम दिया है।बॉलिवुड में आशिकी, कुछ कुछ होता है, कभी खुशी कभी गम जैसी बेहद मशहूर फिल्मों के गाने लिख चुके समीर ने ट्वीट करते हुए कहा, 'मुझे हैरत है कि अपना नाम पीएम नरेंद्र मोदी फिल्म में देख कर, मैंने ऐसी किसी फिल्म में कोई गाना नहीं लिखा है।'बता दें कि इससे पहले जावेद अख्तर ने ट्वीट किया था, 'मुझे अपना नाम इस फिल्म के पोस्टर में देखकर ताज्जुब हो रहा है। मैंने इसके लिए कोई गाना नहीं लिखा है।' बता दें कि इस फिल्म के ऑफिशल ट्रेलर में गीतकार के तौर पर प्रसून जोशी, अभेंद्र कुमार उपाध्याय, सरदारा, पैरी जी और लवराज के साथ जावेद अख्तर और समीर के नाम भी दिए गए हैं।हाल में इस फिल्म का ट्रेलर रिलीज किया गया था जो जिसे लाखों लोग अबतक यू ट्यूब पर देख चुके हैं। उमंग कुमार के डायरेक्शन में बनी इस फिल्म में विवेक ओबेरॉय प्रधानमंत्री नरेंद्र मोदी की भूमिका में हैं। उनके अलावा फिल्म में बमन ईरानी, मनोज जोशी, दर्शन कुमार, जरीना वहाब, बरखा बिश्ट और यतिन कार्येकर महत्वपूर्ण रोल्स में दिखाई देंगे। यह बायॉपिक 5 अप्रैल को रिलीज होगी।</p><a href='../../../Output/output.html'> Back to Output page </a> </body></html>