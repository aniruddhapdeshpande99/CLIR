<!DOCTYPE html><html><body><h1>25 साल के यंग अवतार में दिखेंगे Nawazuddin Siddiqui</h1><p><b>Authors : </b>No Author Specified</p><p><b>Published on : </b>24&#47;01&#47;2019, 08&#58;15&#58;12</p><p><b>Bollywood News: अपनी आने वाली फिल्म 'बोले चूड़ियां' में नवाजुद्दीन 25 साल के युवा से लेकर 40 साल के अधेड़ व्यक्ति का किरदार निभाने जा रहे हैं। इस फिल्म में अपने युवा अवतार के लिए वह अपना वजन काफी कम करेंगे।</b></p><img src="https://navbharattimes.indiatimes.com/thumb/msid-67665564,width-650,resizemode-4/weather.jpg" width="500" height="600"><p>नवाजुद्दीन सिद्दीकी पर पत्नी की जासूसी का आरोप
X
अभिनेता नवाजुद्दीन सिद्दीकी अपनी हर भूमिका में पूरी तरह ढल जाते हैं। किरदार चाहे माउंटेन मैन दशरथ मांझी का हो, मंटो का या फिर ठाकरे का, नवाज उसे पर्दे पर जीवंत कर देते हैं। इसके लिए वह अच्छी-खासी मेहनत भी करते हैं। ऐसा ही कुछ वह अपनी आने वाली फिल्म ' बोले चूड़ियां ' के लिए भी करने जा रहे हैं।जानकारी के मुताबिक, इस फिल्म में नवाज 25 साल के युवा से लेकर 40 साल के अधेड़ व्यक्ति का किरदार निभाने जा रहे हैं। इस फिल्म में अपने युवा अवतार के लिए वह अपना वजन काफी कम करेंगे। वहीं, प्रोस्थेटिक मेकअप का सहारा भी लेंगे।फिल्म के निर्माता राजेश भाटिया के मुताबिक, 'फिल्म में नवाज के लुक पर फिलहाल काम चल रहा है। उन्हें 25 साल से लेकर 40 साल तक का दिखाने के लिए अमेरिकन कंपनी की मदद ली जा रही है, जो प्रोस्थेटिक मेकअप करेगी। इस रोमांटिक कॉमिडी फिल्म की शूटिंग मई में शुरू होगी।'बता दें कि इस फिल्म को नवाज के भाई शम्सुद्दीन सिद्दीकी निर्देशित कर रहे हैं। इसके अलावा, नवाज फिल्म मोतीचूर चकनाचूर, फोटोग्राफ, रोम रोम में जैसी फिल्मों में भी रोमांटिक अंदाज में नजर आएंगे।</p><a href='../../../Output/output.html'> Back to Output page </a> </body></html>