<!DOCTYPE html><html><body><h1>'नोटबुक' के ऑडिशन के लिए नूतन की पोती प्रनूतन ने छिपाई थी अपनी पहचान, अब सामने आई असलियत</h1><p><b>Authors : </b>No Author Specified</p><p><b>Published on : </b>23&#47;02&#47;2019, 20&#58;22&#58;01</p><p><b>Bollywood News: कहते हैं कि बॉलिवुड में स्‍टार किड होने का बहुत फायदा मिलता है लेकिन ऐक्‍ट्रेस नूतन की पोती प्रनूतन इससे इतर सोचती हैं। वह जब फिल्‍म इंडस्‍ट्री में अपनी जगह बनाने की कवायद कर रही थीं, तो उन्‍होंने एक आम लड़की की ही तरह ऑडिशन दिया था।</b></p><img src="https://navbharattimes.indiatimes.com/thumb/msid-68115561,width-650,resizemode-4/weather.jpg" width="500" height="600"><p>X
ऐक्‍टर सलमान खान की फिल्‍म से डेब्‍यू करना किसी भी ऐक्‍टर या ऐक्‍ट्रेस के लिए बड़ी बात है। ऐसे में फिल्‍म 'नोटबुक' की लीड ऐक्‍ट्रेस का किरदार निभा रहीं प्रनूतन बहल ने शेयर की कि उन्‍हें अपनी इस डेब्‍यू के लिए कितनी मेहनत करनी पड़ी। हालांकि वह एक स्‍टार किड हैं लेकिन उन्‍होंने कभी भी इस बात का सहारा नहीं लिया। बता दें कि हाल ही में प्रनूतन ने एक इंटरव्‍यू के दौरान बॉलिवुड में ऐंट्री से जुड़ी तमाम बातें शेयर कीं।मीडिया रिपोर्ट्स के मुताबिक प्रनूतन ने बताया कि बीते दो-ढाई सालों में उन्‍होंने कई सारी फिल्‍मों के लिए ऑडिशन दिया है। लेकिन किसी को भी नहीं बताया कि वह जानी-मानीं ऐक्‍ट्रेस नूतन की पोती हैं। इसके अलावा अपने पापा मोहनीश बहल का भी जिक्र नहीं किया।प्रनूतन ने बताया कि अपनी डेब्‍यू फिल्‍म 'नोटबुक' के लिए भी उन्‍होंने पांच घंटे का लंबा ऑडिशन दिया था। हालांकि मेरे ऑडिशन के बाद भी दूसरी लड़कियों के ऑडिशन लिए गए थे। तकरीबन 80 से 100 लड़कियों ने ऑडिशन दिए थे। बाद में फिल्‍म के डायरेक्‍टर नितिन कक्‍कड़ जी को लगा कि वह इस किरदार के लिए सबसे बेहतर हैं। हां ये बात जरूर है कि उन्‍हें पता था कि मेरे पापा मोहनीश बहल हैं।मीडिया रिपोर्ट्स के मुताबिक प्रनूतन ने कहा कि वह जानती हैं कि उनकी दादी और उनके पापा के चलते लोगों को उनसे काफी उम्‍मीदें हैं। ऐसे में वह फिल्‍म को लेकर जहां काफी खुश हैं वहीं थोड़ी नर्वस भी हैं। लेकिन फिर भी उन्‍होंने फिल्‍म में अपना बेस्‍ट देने की कोशिश की है।प्रनूतन ने अपने बचपन का एक वाकया भी शेयर किया। उन्‍होंने बताया कि‍ अक्‍सर ही वह पापा के साथ फिल्‍म के सेट पर जाया करती थींं। इसी दौरान एक बार अपने पापा मोहनीश के साथ फिल्‍म 'हम साथ साथ हैं' के सेट पर गई थीं। तभी उनकी ट्वीटी कैप कहीं खो गई और वह इसके लिए खूब रो रही थी। इसी दौरान सलमान खान ने उन्‍हें वैसी ही कैप लाकर दे दी। प्रनूतन ने कहा 'इस तरह उस ट्वीटी कैप के साथ मेरी डेब्‍यू फिल्‍म के लिए मैं बहुत शुक्रगुजार हूं।' बता दें कि 'नोटबुक' 29 मार्च 2019 को रिलीज होगी।</p><a href='../../../Output/output.html'> Back to Output page </a> </body></html>