<!DOCTYPE html><html><body><h1>अक्षय कुमार की इंश्योरेंस स्कीम से मृतक स्टंटमैन के परिवार को मिले 20 लाख</h1><p><b>Authors : </b>No Author Specified</p><p><b>Published on : </b>01&#47;04&#47;2019, 10&#58;44&#58;02</p><p><b>Bollywood News: इंशोयरेंस कंपनियां सिर्फ 18 से 55 साल के लोगों को कवर करती हैं। इंडस्ट्री में करीब 50 ऐक्शन कोरियॉग्रफर्स ऐसे हैं जो 55 साल से ज्यादा उम्र के हैं। उनमें से कई लोग अपने परिवार में अकेले कमाने वाले सदस्य हैं।</b></p><img src="https://navbharattimes.indiatimes.com/thumb/msid-68664922,width-650,resizemode-4/weather.jpg" width="500" height="600"><p>के खिलाड़ी अक्षय कुमार ने स्टंट आर्टिस्ट्स के लिए 2017 में इंश्योरेंस स्कीम लॉन्च किया था। इसके तहत हाल ही में एक स्टंटमैन अब्दुल सत्तार मुन्ना के परिवार को 20 लाख रुपये मिले। दो साल पहले अब्दुल की एक कार ऐक्सिडेंट में मौत हो गई थी। अब्दुल एक मलयालम फिल्म के सेट पर जा रहे थे जब उनकी कार का ऐक्टिडेंट हो गया था। अक्षय कुमार के इस कदम के कारण उनके परिवार को पैसे मिल सके हैं।एक अखबार की रिपोर्ट के मुताबिक मूवी स्टंट आर्टिस्ट असोसिएशन के जनरल सेक्रेटरी एजाज गुलाब ने अक्षय कुमार से सीनियर स्टंट आर्टिस्ट के परिवार के लिए मदद मांगी थी। गुलाब ने अखबार को बताया कि दो साल पहले किसी स्टंटमैन के परिवार को 20 लाख रुपये मुआवजा मिलना नामुनकिन था। अब अक्षय कुमार ने लगभग 550 स्टंटमैन के लिए इंश्योरेंस पॉलिसी की शुरुआत की है।गुलाब के अनुसार इंशोयरेंस कंपनियां सिर्फ 18 से 55 साल के लोगों को कवर करती हैं। इंडस्ट्री में करीब 50 ऐक्शन कोरियॉग्रफर्स ऐसे हैं जो 55 साल से ज्यादा उम्र के हैं। उनमें से कई लोग अपने परिवार में अकेले कमाने वाले सदस्य हैं। गुलाब का कहना है कि अगर कभी काम के दौरान किसी को कुछ हो गया तो उनका परिवार का खर्च कैसे चलेगा।शुक्रवार को गु्लाब ने अक्षय से मुलाकात की थी और स्थिति के बारे में बताया था। गुलाब को उम्मीद है कि अक्षय की इस स्कीम से अब कोई चमत्कार होने की उम्मीद है। फिल्मों की बात करें तो केसरी के बाद अब अक्षय 'गुड न्यूज', 'मिशन मंगल', 'हाउसफुल 4' और 'सूर्यवंशी' में नजर आएंगे।</p><a href='../../../Output/output.html'> Back to Output page </a> </body></html>