<!DOCTYPE html><html><body><h1>जानें, क्यों दीपिका भी नहीं जान पाएंगी रणवीर सिंह की जबरदस्त ऐनर्जी का राज</h1><p><b>Authors : </b>No Author Specified</p><p><b>Published on : </b>27&#47;02&#47;2019, 23&#58;17&#58;11</p><p><b>Bollywood News: एक कार्यक्रम में दीपिका पादुकोण से रणवीर सिंह के बारे में पूछा गया। उन्होंने रणवीर सिंह की हाई-लेवल ऐनर्जी पर बात की। दीपिका का कहना है कि पता नहीं घर से बाहर जाते ही रणवीर को क्या हो जाता है।</b></p><img src="https://navbharattimes.indiatimes.com/thumb/msid-68190941,width-650,resizemode-4/weather.jpg" width="500" height="600"><p>जब 'मल्हारी' सॉन्ग पर नाचे 'डॉनल्ड ट्रंप'
X
अपने फैन्स के लिए स्टार परफॉर्मर हैं। उनकी शरारतों से हर कोई वाकिफ है। उनका ऐनर्जी लेवल न सिर्फ ऑनस्क्रीन बल्कि ऑफस्क्रीन भी कई बार देखने को मिला है। हाल ही में अपनी फिल्म के प्रमोशन के दौरान वह फैन्स की भीड़ पर कूद गए थे। इसके अलावा भी कई रिऐलिटी शो में उनका मजेदार अंदाज देखने को मिला है। ऐसे में दीपिका पादुकोण ने उनकी इस हाई-लेवल ऐनर्जी पर अपनी बात कही।रणवीर के बारे में उनकी पत्नी दीपिका पादुकोण का कहना है कि उन्हें भी नहीं पता कि उन्हें घर से बाहर जाते हैं क्या हो जाता है। दीपिका के अनुसार रणवीर फैन्स के सामने जो हैं, दीपिका के सामने उससे बिल्कुल उलटे हैं। कोच्ची में एक इवेंट में दीपिका से रणवीर के बारे में पूछा गया। दीपिका ने कहा कि उन्हें रणवीर की ऐनर्जी का राज कभी पता नहीं चलेगा क्योंकि वह घर पर वैसे कभी नहीं होते हैं। दीपिका ने कहा, 'रणवीर का एक बेहद शांत और इमोशनल पहलू भी है। यह उनके काम में दिखता है और लोग भी धीरे-धीरे देखने लगेंगे। वह बच्चों की तरह मासूम हैं। उनके कई अलग-अलग पहलू हैं।'इसके बाद दीपिका ने हंसते हुए कहा कि वह उन्हें सुबह-सुबह सिर्फ बादाम और नारियल का पानी ही देती हैं, उसमें कुछ और नहीं मिलाती हैं। रणवीर सिंह और दीपिका पादुकोण ने बीते साल नवंबर में शादी की थी। दीपिका और रणवीर की जोड़ी बॉलिवुड फैन्स की पसंदीदा जोड़ियों में से एक है। हाल ही में रणवीर सिंह की फिल्म 'गली बॉय' रिलीज हुई है। यह फिल्म बॉक्सऑफिस पर जबरदस्त धमाल मचा रही है। वहीं, दीपिका भी अपने अगली फिल्म 'छपाक' में व्यस्त हैं।</p><a href='../../../Output/output.html'> Back to Output page </a> </body></html>