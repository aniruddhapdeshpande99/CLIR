<!DOCTYPE html><html><body><h1>'हम दिल दे चुके सनम' की पूरी शूटिंग हुई, लेकिन Ajay Devgn व ऐश्वर्या में नहीं हुई कोई बात</h1><p><b>Authors : </b>No Author Specified</p><p><b>Published on : </b>02&#47;04&#47;2019, 09&#58;20&#58;22</p><p><b>Bollywood News: आज बॉलिवुड के सुपरस्टार अजय देवगन अपना 50वां बर्थडे सेलिब्रेट कर रहे हैं। आइए, इस मौके पर जानें उनके बारे में कुछ ऐसी बातें, जो अब तक शायद ही हमने सुनी हो।</b></p><img src="https://navbharattimes.indiatimes.com/thumb/msid-68681276,width-650,resizemode-4/weather.jpg" width="500" height="600"><p>तो शाहरुख की इन बड़ी फिल्मों में होते अजय देवगन?
X
बॉलिवुड में करीब 28 साल का लंबा सफर तय करने वाले ऐक्टर अजय देवगन ने हर तरह की फिल्मों में अपनी छाप छोड़ी है। 2 अप्रैल 1969 को जन्मे अजय आज अपना 50वां जन्मदिन सेलिब्रेट कर रहे हैं। उम्र के इस पड़ाव पर भी बड़े पर्दे पर अपना जादू चलाने का दम रखने वाले अजय के बारे में जानिए कुछ अनुसुनी बातें।अजय ने बतौर चाइल्ड ऐक्टर 'प्यारी बहना' (1985) से अपने करियर की शुरुआत की थी और इस फिल्म में उन्होंने मिथुन चक्रवर्ती के बचपन का किरदार निभाया था। अजय देवगन को फिल्मी कीड़ा अपने परिवार से ही लगा, क्योंकि उनकी मां वीना देवगन एक फिल्म प्रड्यूसर थीं, जबकि पिता वीरू देवगन एक जाने-माने स्टंट कोरियॉग्रफर थे। उन्होंने बतौर लीड ऐक्टर फिल्म 'फूल और कांटे' से डेब्यू किया।अजय देवगन को अपने अब तक के फिल्मी करियर में दो नैशनल अवॉर्ड, 4 फिल्मफेयर के अलावा साल 2016 में 'पद्म श्री' से नवाजा जा चुका है। फिल्म 'जख़्म' और 'द लेजंड ऑफ भगत सिंह' के लिए उन्हें बेस्ट ऐक्टर के अवॉर्ड से सम्मानित किया गया। वह सबसे ज्यादा चर्चा में रहे अपनी फिल्म 'हम दिल दे चुके सनम' को लेकर, जिसमें उन्होंने एक ऐसे पति का किरदार निभाया है जो अपनी पत्नी को उसके प्रेमी से मिलाने के लिए विदेश तक का सफर करता है। इस फिल्म में ऐश्वर्या राय बच्चन उनकी पत्नी की भूमिका में थीं। रिपोर्ट्स बताते हैं कि फिल्म करण-अर्जुन में सलमान के रोल के लिए ऑरिजनल चॉइस कोई और नहीं बल्कि अजय देवगन थे। दरअसल तब वह 'विजयपथ' की शूटिंग कर रहे थे और दोनों फिल्मों का शूटिंग क्लैश हो रहा था, जिस वजह से उन्हें इस फिल्म को ना कहना पड़ा था।रिपोर्ट्स की मानें तो इस शूटिंग के दौरान अजय और ऐश्वर्या में बातचीत न के बराबर हुई और कहते हैं कि अजय देवगन वह पहले व्यक्ति थे जिन्हें अभिषेक ने अपने परिवार के बाद ऐश्वर्या से अपनी शादी के प्लान की बात बताई।बताया जाता है कि अजय संजय लीला भंसाली की फिल्म 'बाजीराव मस्तानी' के लिए पहली चॉइस थे। यदि आपको लगता है कि रोहित शेट्टी से उनकी पहचान फिल्मों से शुरू हुई तो यहां बता दें कि दोनों बचपन से एक-दूसरे को जानते हैं। अजय काजोल के साथ फिल्म 'U Me Aur Hum' में नजर आए और इस फिल्म को उन्होंने खुद डायरेक्ट भी किया था। उनके होम प्रॉडक्शन की फिल्म 'राजू चाचा' फ्लॉप साबित हुई थी।कहा जाता है कि साल 1995 में आई फिल्म 'गुंडाराज' के सेट पर उन्हें काजोल से प्यार हुआ और करीब 4 साल तक इश्क फरमाने के बाद दोनों ने साल 1999 में शादी रचा ली और एक सफल शादीशुदा जिंदगी जी रहे हैं।अजय देवगन की शानदार फिल्मों की लिस्ट में कई नाम हैं, जिनमें 'फूल और कांटे', 'विजयपथ', इश्क', 'जख़्म', 'हम दिल दे चुके सनम', 'कंपनी', 'द लेजंड ऑफ भगल सिंह', 'काल', 'अपहरण', 'दृश्यम' और 'सिंघम' जैसी कई फिल्में हैं।</p><a href='../../../Output/output.html'> Back to Output page </a> </body></html>