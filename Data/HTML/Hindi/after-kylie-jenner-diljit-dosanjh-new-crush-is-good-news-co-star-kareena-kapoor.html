<!DOCTYPE html><html><body><h1>दिलजीत दोसांझ की नई क्रश हैं Kareena Kapoor Khan</h1><p><b>Authors : </b>No Author Specified</p><p><b>Published on : </b>11&#47;04&#47;2019, 16&#58;26&#58;05</p><p><b>Bollywood News: कायली जेनर को लेकर अपना क्रश दुनिया के सामने जता चुके ऐक्टर दिलजीत दोसांझ की नई क्रश हैं बॉलिवुड ऐक्ट्रेस करीना कपूर। करीना के साथ फिल्म 'उड़ता पंजाब' से उन्होंने बॉलिवुड डेब्यू किया था।</b></p><img src="https://navbharattimes.indiatimes.com/thumb/msid-68832639,width-650,resizemode-4/weather.jpg" width="500" height="600"><p>अमेरिकन कॉस्मेटिक टायकून कायली जेनर के बाद आखिरकार पंजाबी सिंगर और ऐक्टर दिलजीत दोसांझ को अब बॉलिवुड ऐक्ट्रेस पर क्रश आ गया है। जी हां, यह नई क्रश हैं 'गुड न्यूज' की को-स्टार करीना कपूर। बता दें कि 'गुड न्यूज़' में करीना और दिलजीत के अलावा अक्षय कुमार और कियारा आडवाणी भी हैं।राज मेहता निर्देशित धर्मा प्रॉडक्शंस की यह फिल्म 6 सितम्बर 2019 को रिलीज़ होनेवाली है। हाल ही में करीना के बारे में बातें करते हुए दिलजीत ने बताया कि यह ऐक्ट्रेस उनके लिए काफी स्पेशल हैं क्योंकि उनके साथ फिल्म 'उड़ता पंजाब' से उन्होंने बॉलिवुड डेब्यू किया था।कायली और करीना के लिए अपना क्रश जता चुके दिलजीत ने हाल ही में अपने सिंगल सॉन्ग की रिलीज़ को लेकर अनाउंसमेंट कर चुके हैं, जिसके टाइटल ने खूब सुर्खियां बटोरीं। दिलजीत ने सोशल मीडिया पर पोस्ट करके बताया कि उनके इस नए सॉन्ग का टाइटल है KYLIE + KAREENA और इसके साथ ही उन्होंने यह भी लिख था, 'ये गाना नहीं जज़्बात हैं।बताया गया है कि इस फिल्म की कहानी एक सच्ची घटना पर बेस्ड है, जिसमें शादी के बाद कपल सरॉगसी से बच्चा चाहता है।</p><a href='../../../Output/output.html'> Back to Output page </a> </body></html>