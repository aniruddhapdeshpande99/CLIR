<!DOCTYPE html><html><body><h1>अपूर्व असरानी ने 'मणिकर्णिका' को कहा फ्लॉप, कंगना को बताया 'दुष्ट'</h1><p><b>Authors : </b>No Author Specified</p><p><b>Published on : </b>31&#47;01&#47;2019, 08&#58;33&#58;55</p><p><b>Bollywood News: ऐक्ट्रेस कंगना रनौत की फिल्म 'मणिकर्णिका' पिछले काफी समय से विवादों में है। अब इस विवाद में 'सिमरन' के राइटर अपूर्व असरानी भी कूद गए हैं। उन्होंने डायरेक्टर कृष का समर्थन करते हुए कंगना की फिल्म को फ्लॉप कहा है और कंगना को दुष्ट ताकत बताया है।</b></p><img src="https://navbharattimes.indiatimes.com/thumb/msid-67681878,width-650,resizemode-4/weather.jpg" width="500" height="600"><p>And your bogus hit verdict is giving the evil force more power. The film was made at 130cr & has to make atleast th… https://t.co/OEUWEe6Yq5 — Apurva (@Apurvasrani) 1548858874000
X
‘मणिकर्णिका’ के प्रोड्यूसर ने बताया सेट पर कंगना के नखरों के बारे में
X
राइटर अपूर्व असरानी उन कुछ लोगों में से हैं जो 'मणिकर्णिका: द क्वीन ऑफ झांसी' के को-डायरेक्टर कृष के सपॉर्ट में सामने आए हैं। कृष का दावा है कि लगभग 70 पर्सेंट फिल्म का डायरेक्शन उन्होंने किया है और वह इस बात से निराश हैं कि उन्हें डायरेक्टर के रूप में कंगना के बाद सेकंड क्रेडिट दिया गया है।अपूर्व का दावा है कि फिल्म 'सिमरन' बनने के दौरान वह भी उसी स्थिति में थे जिसमें 'मणिकर्णिका' के दौरान कृष थे। बता दें कि कंगना को अपूर्व की मर्जी के खिलाफ फिल्म 'सिमरन' के लिए को-राइटर का क्रेडिट दिया गया था। ट्विटर पर अपनी लेटेस्ट पोस्ट में अपूर्व ने कंगना को 'दुष्ट शक्ति' कहा है और मीडिया को भी 'मणिकर्णिका' को हिट बताने के लिए आड़े हाथों लिया है। साथ ही, अपूर्व ने इस फिल्म को फ्लॉप फिल्म का लेबल भी दे दिया है।उन्होंने लिखा, 'हिट फिल्म का आपका फर्जी फैसला दुष्ट शक्ति को और ज्यादा शक्तिशाली बना रहा है। फिल्म 130 करोड़ रुपयों से बनी है और कम से कम उसे उतना कमाना चाहिए। लेकिन अभी तक फिल्म ने 60 करोड़ की कमाई है और यह कम होती जा रही है। आमतौर पर ऐसी फिल्मों को फ्लॉप ही कहा जाता है।'बता दें कि 5 दिन के बाद कंगना की 'मणिकर्णिका' ने घरेलू बॉक्स ऑफिस पर 50 करोड़ से ज्यादा की कमाई कर ली है। फिल्म में कंगना के अलावा अतुल कुलकर्णी, जिशू सेनगुप्ता, अंकिता लोखंडे और मोहम्मद जीशान अयूब भी प्रमुख भूमिकाओं में हैं।</p><a href='../../../Output/output.html'> Back to Output page </a> </body></html>