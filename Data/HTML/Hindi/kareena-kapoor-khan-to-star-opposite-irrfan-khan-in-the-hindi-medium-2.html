<!DOCTYPE html><html><body><h1>'हिंदी मीडियम 2' में इरफान संग करीना कपूर खान की जोड़ी</h1><p><b>Authors : </b>No Author Specified</p><p><b>Published on : </b>06&#47;02&#47;2019, 13&#58;33&#58;41</p><p><b>Bollywood News: अभिनेता इरफान खान Neuroendocrine Tumour के इलाज के बाद भारत लौट आए हैं, उनके लौटते ही फिल्म 'हिंदी मीडियम 2' पर काम शुरू कर दिया गया है... खबर है कि फिल्म में उनके अपोजिट करीना कपूर खान को कास्ट किया जा रहा है।</b></p><img src="https://navbharattimes.indiatimes.com/thumb/msid-67865182,width-650,resizemode-4/weather.jpg" width="500" height="600"><p>चुपचाप भारत आए इरफान खान, त्रियंबकेश्वर मंदिर में की पूजा?
X
की शानदार सफलता के तुरंत बाद फिल्म के निर्माता भूषण कुमार और दिनेश विजन ने ' हिंदी मीडियम 2 ' बनाने की घोषणा की थी। फिल्म के अगले भाग के बनाए जाने को लेकर खुद इरफान खान भी उत्साहित थे, लेकिन इसी बीच इरफान कैंसर जैसी बीमारी के चपेट में आ गए और उन्हें इलाज के लिए न्यू यॉर्क जाना पड़ा। वैसे अब इरफान भारत लौट आए हैं और उनका आगे का इलाज मुंबई के कोकिलाबेन अस्पताल में किया जा रहा है।इरफान के लौटने के बाद एक बार फिर से 'हिंदी मीडियम 2' पर काम शुरू हो गया है। फिल्म की स्क्रिप्ट पूरी तरह तैयार हो चुकी है और इरफान ने कहानी पढ़ भी ली है। जैसे ही इरफान हरी झंडी देंगे फिल्म की शूटिंग भी शुरू कर दी जाएगी। वैसे इन दिनों फिल्म में काम करने वाले कलाकारों का चयन भी किया जा रहा है। खबर है कि इरफान के अपोजिट करीना कपूर खान को कास्ट करने की बात चल रही है। फिल्म की स्क्रिप्ट करीना को सुनाई गई है, जो उन्हें खूब पसंद भी आई है। निर्माता उम्मीद कर रहे हैं कि करीना 'हिंदी मीडियम 2' में काम करने के लिए खुशी-खुशी तैयार हो जाएंगी।अब अगर करीना इस फिल्म में काम करने के लिए राजी हो जाती हैं, तो यह पहली बार होगा जब करीना कपूर खान और इरफान खान एक साथ नजर आएंगे। 'हिंदी मीडियम' की कहानी में एक बच्चे के प्री-स्कूल एडमिशन के दौरान माता-पिता के संघर्ष की कहानी को बड़ी ही बेहतरीन कहानी के साथ दिखाया गया था। फिल्म में इरफान खान के साथ पाकिस्तानी अभिनेत्री सबा कमर थीं।'हिंदी मीडियम' में इरफान और सबा की केमेस्ट्री और अभिनय को दर्शकों ने खूब पसंद किया था। 'हिंदी मीडियम' 2017 की सबसे बड़ी हिट फिल्मों में से एक रही है। इरफान खान को अभिनय के लिए फिल्मफेयर के लिए सर्वश्रेष्ठ अभिनेता के सम्मान से भी नवाजा गया था।</p><a href='../../../Output/output.html'> Back to Output page </a> </body></html>