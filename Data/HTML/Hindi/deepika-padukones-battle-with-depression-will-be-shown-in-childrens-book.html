<!DOCTYPE html><html><body><h1>बच्चों की किताब में होगी दीपिका पादुकोण के डिप्रेशन से लड़ने की कहानी</h1><p><b>Authors : </b>No Author Specified</p><p><b>Published on : </b>11&#47;01&#47;2019, 19&#58;49&#58;03</p><p><b>Bollywood News: दीपिका पादुकोण डिप्रेशन से जूझ चुकी हैं और अब वह इससे लड़ने में दूसरों की मदद कर रही हैं। खबर है कि उनकी यह कहानी अब बच्चों की एक किताब में छपने जा रही है।</b></p><img src="https://navbharattimes.indiatimes.com/thumb/msid-67490918,width-650,resizemode-4/weather.jpg" width="500" height="600"><p>X
की हस्तियां मनोरंजन से हटकर कई बार समाज में सकारात्मक बदलाव के लिए आगे आती हैं। दीपिका पादुकोण ऐसी ही हस्तियों में से एक हैं। दीपिका पादुकोण अक्सर डिप्रेशन के बारे में खुलकर बातें करती हैं और लोगों को इस बारे में बात करने के लिए सामने आने के लिए भी प्रेरित करती हैं। अब खबर है कि डिप्रेशन से उनकी लड़ाई की कहानी एक किताब में छपने जा रही है।आज दीपिका पादुकोण बॉलिवुड की सबसे सफल ऐक्ट्रेसस में से एक हैं। देश-दुनिया में उनकी खूब फैनफॉलोइंग है। लेकिन इस चमक-दमक के बीच ही दीपिका डिप्रेशन का शिकार भी हो गई थीं। बाद में दीपिका ने खुद इस बारे में सबको बताया था। इतना ही नहीं, दीपिका ने डिप्रेशन से जूझ रहे लोगों के लिए एक संस्था की भी शुरुआत की। अब उनकी यह कहानी बच्चों की एक किताब में छपने जा रही है।बच्चों की इस किताब का नाम है, 'द डॉट दैट वेन्ट फॉर अ वॉक'। इस किताब में करीब 51 प्रतिष्ठित भारतीय महिलाओं की कहानी होगी जिसके द्वारा छोटी उम्र में ही बच्चों को महिला सशक्तिकरण के बारे में बताया जाएगा। इस कहानियों को चित्रों के माध्यम से बताया जाएगा जिसे 51 आर्टिस्ट्स तैयार करेंगे। इसमें दीपिका की कहानी तैयार करने की जिम्मेदारी रितु भट्टाचार्य की है।फिल्मों की बात करें तो दीपिका मेघना गुलजार की फिल्म 'छपाक' में नजर आएंगी। यह फिल्म ऐसिड अटैक सर्वाइवर लक्ष्मी पर बेस्ड है जो कि अन्य ऐसिड अटैक सर्वाइवर्स की जिंदगी पटरी पर लाने का काम कर रही हैं।</p><a href='../../../Output/output.html'> Back to Output page </a> </body></html>