<!DOCTYPE html><html><body><h1>'कुली नंबर वन' रीमेक की रिलीज डेट आई सामने, लीड रोल में वरुण धवन और सारा अली खान</h1><p><b>Authors : </b>No Author Specified</p><p><b>Published on : </b>01&#47;05&#47;2019, 23&#58;13&#58;42</p><p><b>Bollywood News: आखिरकार पता चल ही गया कि वरुण धवन और सारा अली खान स्टारर 'कुली नंबर वन' का रीमेक कब रिलीज होगी। इसके साथ ही फैंस के दिलों की धड़कनें और बढ़ गई हैं।</b></p><img src="https://navbharattimes.indiatimes.com/thumb/msid-69135451,width-650,resizemode-4/weather.jpg" width="500" height="600"><p>Aaj ka Din , Agle Saal Aega Coolie No.1 - Hoga Kamaal !!! Coolie No.1 releases on May 1, 2020 #DavidDhawan… https://t.co/kxikU5bgce — Varun Dhawan (@Varun_dvn) 1556727610000
ऐक्ट्रेसेस पर ब्यूटी को लेकर बनाए जाने वाले दबाव पर बोलीं सारा अली खान
X
लंबे वक्त से इस बात की चर्चा है कि डेविड धवन अपनी सुपरहिट मूवी 'कुली नंबर वन' का रीमेक बनाएंगे। इस फिल्म में सारा अली खान और वरुण धवन लीड रोल में हैं। जल्द ही इस फिल्म की शूटिंग शुरू होगी और अब इसकी रिलीज डेट भी सामने आ गई है। यह फिल्म अगले साल यानी 1 मई 2020 को रिलीज होगी।वरुण ने ट्वीट के जरिए फिल्म की रिलीज डेट की जानकारी दी और साथ में फिल्म के लोगो की फोटो भी पोस्ट की। उन्होंने लिखा, 'आज का दिन, अगले साल, आएगा कुली नंबर वन - होगा कमाल'। 'कुली नंबर वन' 1 मई 2020 को रिलीज होगी।'सारा अली खान ने भी अपने ट्विटर हैंडल पर फिल्म की रिलीज डेट अनाउंस की। 'कुली नंबर वन' की अनाउंसमेंट के वक्त से फैंस के बीच काफी उत्सुकता है। वरुण की ऐक्टिंग का दम तो फैंस पहले ही कई फिल्मों में देख चुके हैं। बात करें सारा अली खान की, तो वह भी 'सिंबा' और 'केदारनाथ' में अपनी धांसू ऐक्टिंग का जलवा दिखा चुकी हैं। रणवीर सिंह व सुशांत सिंह राजपूत के साथ उनकी केमिस्ट्री को लोगों ने काफी पसंद किया। और अब फैंस को इंतजार है वरुण और सारा की ऑनस्क्रीन केमिस्ट्री का।'मैं तेरा हीरो' और 'जुड़वां 2' के बाद 'कुली नंबर वन' वरुण की अपने पिता डेविड धवन के साथ तीसरी फिल्म है। बात करें वरुण और सारा की अन्य फिल्मों की, तो वरुण हाल ही में रिलीज हुई फिल्म 'कलंक' में नजर आए, जो कुछ खास नहीं कर पाई। वहीं सारा पिछले साल रिलीज हुई 'सिंबा' में नजर आईं। इन दिनों वह इम्तियाज अली की आने वाली फिल्म की शूटिंग में बिजी हैं। इस फिल्म में उनके ऑपोजिट कार्तिक आर्यन नजर आएंगे।</p><a href='../../../Output/output.html'> Back to Output page </a> </body></html>