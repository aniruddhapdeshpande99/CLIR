<!DOCTYPE html><html><body><h1>ट्विंकल खन्ना ने बताया, सिर्फ इस एक 'पार्टी' में जाना चाहती हैं</h1><p><b>Authors : </b>No Author Specified</p><p><b>Published on : </b>26&#47;04&#47;2019, 20&#58;36&#58;29</p><p><b>Bollywood News: ट्विंकल के ट्वीट के बाद इस बात की अटकलें लगाईं जाने लगीं कि चुनावी मौसम में ट्विंकल कोई राजनीतिक पार्टी में शामिल हो सकती हैं। चर्चा यह भी थी कि ट्विंकल बीजेपी को अपना समर्थन दे सकती हैं।</b></p><img src="https://navbharattimes.indiatimes.com/thumb/msid-69061747,width-650,resizemode-4/weather.jpg" width="500" height="600"><p>से राइटर बनीं ट्विंकल खन्ना ने शुक्रवार को उस एक ‘पार्टी’ के बारे में बताया, जिसका हिस्सा वह चल रहे लोकसभा चुनाव के दौरान बनना चाहती हैं। ट्विंकल के पति और ऐक्टर अक्षय कुमार ने हाल ही में प्रधानमंत्री नरेंद्र मोदी का इंटरव्यू लिया था। उस इंटरव्यू में मोदी ने ट्विंकल पर कटाक्ष करते हुए कहा कि सरकार के बारे में ट्विंकल के विचारों को जानने के लिए वह हमेशा सोशल मीडिया पर कड़ी नजर रखते हैं।अक्षय कुमार द्वारा लिए गए पीएम मोदी के चर्चित इंटरव्यू में ट्विंकल को लेकर मोदी ने अक्षय से कहा था, ‘वह मुझसे जरूर नाराज हो जाएगी, जो कि अच्छा है। चूंकि उनकी सारी नाराजगी मुझ पर केंद्रित है तो इस कारण आपका पारिवारिक जीवन काफी शांतिपूर्ण होता होगा।’ पीएम मोदी की इस बात पर ट्विंकल ने जवाब देने में देर नहीं की। ट्विंकल ने मोदी की टिप्पणी को सकारात्मक रूप में लेते हुए ट्वीट किया, ‘मेरे पास इसे देखने का एक सकारात्मक तरीका है। प्रधानमंत्री को न केवल मेरी मौजूदगी का एहसास है, बल्कि उनकी नजर मेरे लेख पर भी है।’ट्विंकल के ट्वीट के बाद इस बात की अटकलें लगाईं जाने लगीं कि चुनावी मौसम में ट्विंकल कोई राजनीतिक पार्टी में शामिल हो सकती हैं। चर्चा यह भी थी कि ट्विंकल बीजेपी को अपना समर्थन दे सकती हैं। हालांकि, अब ट्विंकल ने साफ किया है किस 'पार्टी' में रुचि रखती हैं। ट्विंकल ने शुक्रवार को एक ट्वीट के जरिए साफ कह दिया, ‘न कुछ ज्यादा है और न ही कुछ कम है- एक जवाब का मतलब किसी को अपना समर्थन देना नहीं है। यहां केवल एक ही ऐसी पार्टी है, जिसका मैं हिस्सा बनना पसंद करूंगी और वह है जहां अच्छी मात्रा में वोदका के शॉट्स हों और अगले दिन हैंगओवर हो।’</p><a href='../../../Output/output.html'> Back to Output page </a> </body></html>