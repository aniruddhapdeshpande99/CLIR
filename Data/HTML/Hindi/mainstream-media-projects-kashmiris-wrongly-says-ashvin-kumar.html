<!DOCTYPE html><html><body><h1>मेनस्ट्रीम मीडिया कश्मीरियों को गलत तरीके से दिखाता है: अश्विन कुमार</h1><p><b>Authors : </b>No Author Specified</p><p><b>Published on : </b>05&#47;04&#47;2019, 14&#58;54&#58;11</p><p><b>Bollywood News: अश्विन की फिल्म 'नो फादर्स इन कश्मीर' इंग्लैंड में रहने वाली एक ऐसी युवा कश्मीरी लड़की की कहानी है जो अपने गायब हुए पिता की तलाश में कश्मीर आती है। उनका कहना है कि मेनस्ट्रीम मीडिया कश्मीरियों को गलत रूप में दिखाता है।</b></p><img src="https://navbharattimes.indiatimes.com/thumb/msid-68737710,width-650,resizemode-4/weather.jpg" width="500" height="600"><p>X
ऑफिशल ट्रेलर: नो फादर्स इन कश्मीर
X
फिल्ममेकर अश्विन कुार का कहना है कि मेनस्ट्रीम मीडिया कश्मीरियों को गलत रूप में दिखाता है। अश्विन की 5 अप्रैल को फिल्म ' नो फादर्स इन कश्मीर कश्मीर के राजनीतिक और सामाजिक हालात पर ही आधारित है। एक इंटरव्यू में अश्विन ने कहा, 'कश्मीरियों की केवल पत्थरबाजी करते हुए तस्वीरें सामने आती हैं और उन्हें ऐंटी नैशनल के तौर पर दिखाया जाता है। ऐसा सोचा जाता है कि कि वह आर्मी पर पत्थर फेंक रहे हैं इसलिए ऐंटी नैशनल हैं। लेकिन क्या हमें पता है कि हर दिन एक सामान्य जिंदगी जीने के लिए उनका किस तरह शोषण होता है?'उन्होंने कहा, 'जब मैं छोटा था तो अक्सर अपने ग्रैंडपैरंट्स के घर कश्मीर में जाता था। यह जगह बेहद खूबसूरत हैं और यहां के लोग काफी गर्मजोशी वाले होते हैं। साल 1989 से पहले कश्मीर बिल्कुल अलग था लेकिन जब उग्रवाद शुरू हुआ तो सब कुछ बर्बाद हो गया। साल 2009 में जब मैं फिल्म 'इंशाअल्लाह कश्मीर' की शूटिंग करने के लिए तो मुझे महसूस हुआ कि यह वो कश्मीर नहीं है जहां मैं गर्मियों की छुट्टियां मनाने आया करता था। यह अब स्वर्ग नहीं रह गया है।' उन्होंने कहा कि मेनस्ट्रीम मीडिया एक सामान्य कश्मीरी की गलत इमेज दिखा रहा है जो वास्तविकता से काफी अलग है।उन्होंने कहा, 'एक तरफ तो रोजमर्रा की जिंदगी से कश्मीरी गायब हो रहे हैं और दूसरी तरफ मेनस्ट्रीम मीडिया से भी वह गायब हो रहा है। हम केवल कश्मीरियों की बनाई हुई इमेज दिखा रहे हैं। एक 14 साल के बच्चे की पत्थरबाजी या राइफल लिए हुए तस्वीर दिखाने के बजाए हम यह क्यों नहीं सोचते कि वह स्कूल में क्यों नहीं है? वह अपना सामान्य बचपन क्यों नहीं जी रहा है? इस हिंसा के पीछे का मुख्य कारण मीडिया दिखा ही नहीं रहा है।'अश्विन ने कहा, 'मेरी डॉक्युमेंट्री 'इंशाअल्लाह फुटबाल' में मैंने साफ बताया है कि अगर कश्मीरियों की इस जेनरेशन ने बंदूक उठा ली तो इसके नतीजे बहुत भयानक होंगे। इसके बाद वाली फिल्म 'इंशाअल्लाह कश्मीर' में मैंने दोबारा कहा है कि अगर इन बच्चों को अलग-थलग किया गया तो कुछ खतरनाक हो जाएगा। इसके बाद ही बुरहान वानी का एनकाउंटर हुआ और हाल में पुलवामा में आतंकवादी हमला हुआ। दरअसल ये घटनाएं कई जेनरेशन के नॉर्मल बचपन से महरूम रह जाने का नतीजा है।'बता दें कि अश्विन की फिल्म 'नो फादर्स इन कश्मीर' इंग्लैंड में रहने वाली एक ऐसी युवा कश्मीरी लड़की की कहानी है जो अपने गायब हुए पिता की तलाश में कश्मीर आती है। फिल्म में सोनी राजदान , अंशुमान झा, जारा वेब, शिवम रैन और कुलभूषण खरबंदा महत्वपूर्ण भूमिकाओं में नजर आएंगे।</p><a href='../../../Output/output.html'> Back to Output page </a> </body></html>