<!DOCTYPE html><html><body><h1>रजनीकांत की बेटी सौंदर्या की शादी का भव्य समारोह, बंधीं शादी के बंधन में</h1><p><b>Authors : </b>No Author Specified</p><p><b>Published on : </b>12&#47;02&#47;2019, 10&#58;01&#58;33</p><p><b>Bollywood News: रजनीकांत की बेटी सौंदर्या (Soundarya Rajinikanth) शादी के बंधन में बंध गईं। यह सौंदर्या की दूसरी शादी है। 2010 में उन्होंने बिजनसमैन अश्विन रामकुमार से शादी की थी। इनका एक बेटा भी है जिसका नाम वेद है।</b></p><img src="https://navbharattimes.indiatimes.com/thumb/msid-67953274,width-650,resizemode-4/weather.jpg" width="500" height="600"><p>सुपरस्टार रजनीकांत की बेटी सौंदर्या ने अभिनेता विशागन वनंगमुदी के साथ सोमवार को एक भव्य समारोह में शादी कर ली है। इस शादी में तमिल फिल्म उद्योग से लेकर राज्य की जानी-मानी हस्तियां शामिल हुईं।तमिलनाडु के मुख्यमंत्री ई.पलानीस्वामी से लेकर ऐक्टर फिल्मकार कमल हासन ने भी शादी में शिरकत की। इसके साथ ही मोहन बाबू, विष्णु मंचू, प्रभु, विक्रम प्रभु, अदिति राव हैदरी, एंड्रिया जेरेमियाह और मंजिमा मोहन और फिल्मकार पी. वासू, के.एस.रविकुमार, सेलवरघवम और कस्तूरी राजा भी शादी में शामिल हुए। रविवार को एक संगीत समारोह आयोजित किया गया था, जिसमें परिवार के करीबी लोग नजर आए। इस शादी समारोह के विडियो सोशल मीडिया पर वायरल हो रहे हैं, जिसमें रजनीकांत को अपने कुछ लोकप्रिय गीतों पर नाचते हुए देखा जा सकता है।पिछले सप्ताह इस जोड़े ने परिवार और करीबी दोस्तों के लिए प्री-वेडिंग रिसेप्शन दिया था। यह सौंदर्या की दूसरी शादी है। 2010 में उन्होंने बिजनसमैन अश्विन रामकुमार से शादी की थी। इनका एक बेटा भी है जिसका नाम वेद है।2016 में सौंदर्या ने अश्विन के साथ तलाक के लिए आवेदन किया और बाद में वे अलग हो गए। बतौर ग्राफिक डिजाइनर अपने करियर की शुरुआत करने वाली सौंदर्या ने 'बाबा', 'मजा', 'शिवाजी' में भी काम किया है।उन्होंने रजनीकांत अभिनीत फिल्म 'कोचडीयान' से निर्देशन में कदम रखा था। वहीं, विशागन ने पिछले साल तमिल थ्रिलर फिल्म 'वंजगर उलग्म' से अभिनय में डेब्यू किया था।</p><a href='../../../Output/output.html'> Back to Output page </a> </body></html>