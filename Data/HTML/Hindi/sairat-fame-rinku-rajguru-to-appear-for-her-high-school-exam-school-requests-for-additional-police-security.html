<!DOCTYPE html><html><body><h1>12वीं का एग्जाम देंगी ऐक्ट्रेस, स्कूल ने मांगी पुलिस प्रॉटेक्शन</h1><p><b>Authors : </b>No Author Specified</p><p><b>Published on : </b>21&#47;02&#47;2019, 09&#58;37&#58;32</p><p><b>Bollywood News: सुपरहिट मराठी फिल्म 'सैराट' से मशहूर हुईं ऐक्ट्रेस रिंकू राजगुरु इस साल महाराष्ट्र बोर्ड के 12वीं के एग्जाम देने जा रही हैं। जिस कॉलेज से रिंकू एग्जाम देंगी, उस कॉलेज के प्रशासन ने अतिरिक्त पुलिस सुरक्षा मांगी है। कॉलेज का कहना है कि रिंकू के आने से कॉलेज के बाहर फैन्स की भीड़ बेकाबू हो सकती है।</b></p><img src="https://navbharattimes.indiatimes.com/thumb/msid-68090001,width-650,resizemode-4/weather.jpg" width="500" height="600"><p>12वीं के एग्जाम शुरू हो गए हैं। इस बार सुपरहिट मराठी फिल्म ' सैराट ' की मशहूर ऐक्ट्रेस रिंकू राजगुरु भी इस एग्जाम में शामिल होने जा रही हैं। वह तेम्भुर्नी कॉलेज से 12वीं की परीक्षा देंगी और अगर हालिया रिपोर्ट की मानें तो कॉलेज प्रशासन ने अतिरिक्त पुलिस सुरक्षा मांगी है। दरअसल कॉलेज प्रशासन का मानना है कि रिंकू के एग्जाम देने पर फैन्स की भीड़ स्कूल के बाहर जमा हो सकती है।जिन्हें नहीं पता हो तो बता दें कि 2 साल पहले ही 'सैराट' के रिलीज होने के तुरंत बाद रिंकू ने 10वीं क्लास की परीक्षा पास की थी। इसके बाद उनकी बढ़ती पॉप्युलैरिटी के कारण उन्हें स्कूल छोड़ना पड़ा। इसके बाद वह अब सीधे 12वीं की परीक्षा में शामिल हो रही हैं।रिंकू शुरू में डॉक्टर बनना चाहती थीं लेकिन फिल्मों में डेब्यू के बाद उनका रुझान बदल गया है और अब वह आर्ट्स की स्टूडेंट हैं ताकि वह एजुकेशन के साथ-साथ फुल टाइम ऐक्टिंग भी कर सकें। इस बीच रिंकू अपनी आने वाली फिल्म ' कागर ' के रिलीज की तैयारी भी कर रही हैं। पहले यह फिल्म 14 फरवरी को वैलंटाइंस डे के मौके पर रिलीज होने वाली थी लेकिन रिंकू के एग्जाम के कारण इसकी रिलीज टाल दी गई।</p><a href='../../../Output/output.html'> Back to Output page </a> </body></html>