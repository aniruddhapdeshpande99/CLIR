<!DOCTYPE html><html><body><h1>अब श्रीराम राघवन की फिल्म में काम करेंगे शाहरुख खान?</h1><p><b>Authors : </b>No Author Specified</p><p><b>Published on : </b>26&#47;03&#47;2019, 08&#58;50&#58;22</p><p><b>Bollywood News: ऐसी खबर सामने आई थी कि फिल्म डायरेक्टर श्रीराम राघवन ने अपनी एक फिल्म की स्क्रिप्ट शाहरुख खान को सुनाई है। हालांकि इन अटकलों को राघवन बेबुनियाद करार दिया था। हालांकि दोनों की मुलाकात हुई थी और शाहरुख ने राघवन को अपना नंबर भी दिया है।</b></p><img src="https://navbharattimes.indiatimes.com/thumb/msid-68572191,width-650,resizemode-4/weather.jpg" width="500" height="600"><p>X
X
ऐसी खबर सामने आई थी कि फिल्म डायरेक्टर श्रीराम राघवन ने अपनी एक फिल्म की स्क्रिप्ट शाहरुख खान को सुनाई है। हालांकि इन अटकलों को राघवन बेबुनियाद करार दिया था लेकिन यह भी कहा था कि अगर उनके पास एक अच्छी स्क्रिप्ट होगी वह निश्चित तौर पर बॉलिवुड के किंग खान के साथ काम करना चाहेंगे।ऐसी खबरें भी सामने आई थीं कि शाहरुख 'जीरो' के बाद श्रीराम राघवन के साथ फिल्म करना चाहते हैं। इस बारे में बात करते हुए श्रीराम राघवन ने कहा, 'अभी तक मैंने कोई स्क्रिप्ट तैयार नहीं की है। मैं अभी केवल शाहरुख खान से मिला हूं। उन्हें मेरी फिल्म 'अंधाधुन' काफी पसंद आई थी और उन्होंने मुझे मिलने के लिए बुलाया था। हमने आपस में बात की और कहा कि अगर मेरे पास अच्छी स्क्रिप्ट होगी तो मैं उनके पास जरूर आऊंगा।'राघवन ने आगे कहा, 'अब मुझे शाहरुख खान का नंबर मिल गया है और मैं कभी भी उनसे बात कर सकता हूं। मैं उन्हें अपनी सिनेमा की दुनिया में देखना चाहता हूं लेकिन इसके लिए मेरे पास अच्छी स्क्रिप्ट होना जरूरी है।' बता दें कि श्रीराम राघवन ने 'बदलापुर' और 'अंधाधुन' जैसी अच्छी सस्पेंस थ्रिलर फिल्मों का डायरेक्शन किया है। शाहरुख की पिछली फिल्म 'जीरो' का डायरेक्शन आनंद एल राय ने किया था जिसमें कटरीना कैफ और अनुष्का शर्मा दिखाई दी थीं। हालांकि इस फिल्म ने बॉक्स ऑफिस पर काफी निराशाजनक प्रदर्शन किया था।</p><a href='../../../Output/output.html'> Back to Output page </a> </body></html>