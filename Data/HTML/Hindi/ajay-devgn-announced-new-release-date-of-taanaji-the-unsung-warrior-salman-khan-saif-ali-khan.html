<!DOCTYPE html><html><body><h1>अजय देवगन ने आगे बढ़ाई 'तानाजी: द अनसंग वारियर' की रिलीज़</h1><p><b>Authors : </b>No Author Specified</p><p><b>Published on : </b>25&#47;03&#47;2019, 12&#58;38&#58;10</p><p><b>Bollywood News: अजय देवगन ने अपनी फिल्म 'तानाजी: द अनसंग वारियर' की रिलीज़ डेट आगे बढ़ा दी है, यह फिल्म पहले इसी साल 22 नवंबर को रिलीज़ होने वाली थी, लेकिन अब इसे अगले साल (2020) 10 जनवरी को रिलीज़ किया जाएगा।</b></p><img src="https://navbharattimes.indiatimes.com/thumb/msid-68558222,width-650,resizemode-4/weather.jpg" width="500" height="600"><p>'विद्रोही' कहे जाने पर अजय देवगन ने दी प्रतिक्रिया
X
Start the 2020 new year with me, as Tanhaji releases on Jan 10. — Ajay Devgn (@ajaydevgn) 1553401821000
7 साल बाद फिर से साथ काम करेंगे अजय देवगन और काजोल?
X
देवगन की मोस्ट अवेटेड फिल्म ' तानाजी: द अनसंग वारियर ' की रिलीज़ डेट बदल गई है। घोषणा के बाद से लगातार सुर्खियों में बनीं अजय की यह फिल्म लगभग तैयार है। 'डबल धमाल' के प्रमोशन के दौरान हमसे हुई बातचीत में अजय देवगन ने बताया था कि 'तानाजी: द अनसंग वारियर' की शूटिंग लगभग पूरी हो गई है, लेकिन अब जब खबर आ रही है कि फिल्म की पहले से फाइनल रिलीज़ डेट को आगे बढ़ाया जा रहा है, तो सवाल उठता है कि आखिर ऐसा क्यों किया गया।खबर है कि अजय देवगन और फिल्म की टीम ने 'तानाजी: द अनसंग वारियर' की शूटिंग जरूर पूरी कर ली है, लेकिन कुछ पैच वर्क बाकी है, इस बीच अजय देवगन ने 'डबल धमाल' और 'दे दे प्यार दे' जैसी फिल्मों का काम भी शुरू कर दिया था, ऐसे में उनकी फिल्म का काम बाकी रह गया है। सूत्र बताते हैं कि धर्मा प्रॉडक्शन की पीरियड फिल्म 'कलंक' की पहली झलक देखने के बाद 'तानाजी: द अनसंग वारियर' की टीम ने फैसला किया है कि वह अपनी फिल्म में किसी तरह की कोई कसर नहीं छोड़ेंगे।'तानाजी: द अनसंग वारियर' में VFX का बहुत काम है, जो पहले से तय रिलीज़ डेट तक होना नामुमकिन है। बीते दिनों रिलीज़ हुई कई पीरियड फिल्मों के VFX के काम को लेकर, जिस तरह की आलोचना हुई है, अजय ऐसी किसी भी स्थिति का सामना करने से बच रहे हैं। खबर है कि अजय ने फिल्म के VFX का काम कर रही टीम को सख्त हिदायत दी है कि स्क्रीन पर देखने के बाद फिल्म का VFX किसी भी तरह से कमजोर और काम चलाऊ नहीं लगना चाहिए। इन दिनों अजय की ऑफिस में दिन-रात 'तानाजी: द अनसंग वारियर' का काम तेजी दे चल रहा है।'तानाजी: द अनसंग वारियर' 25 सितंबर 2018 को फ्लोर पर गई थी। अजय ने फिल्म का एक पोस्टर जारी करते हुए बताया था कि 22 नवंबर 2019 को फिल्म रिलीज़ होगी। अब अपने ट्विटर अकॉउंट पर अजय देवगन ने फिल्म की नई रिलीज़ डेट की घोषणा करते हुए लिखा है, 'अपने नए साल 2020 की शुरुआत मेरे साथ करें, तानाजी 10 जनवरी 2020 को रिलीज़ हो रही है।''तानाजी: द अनसंग वारियर' का निर्माण अजय देवगन और भूषण कुमार साथ मिलकर कर रहे हैं। दोनों ही इस फिल्म को बड़े बजट और कैनवास में बना रहे हैं। खबर है कि अजय की इस फिल्म का बजट 150 करोड़ से ज्यादा का है। फिल्म के वीएफएक्स पर मेकर्स काफी खर्च कर रहे हैं। फिल्म का निर्देशन ओम राउत ने किया है।अजय देवगन इस फिल्म में मराठा योद्धा तानाजी मालसुरे के किरदार में दिखाई देंगे। तानाजी छत्रपति शिवाजी महाराज के करीबी मित्र थे, साथ ही वह एक योद्धा और निष्ठावान सरदार भी थे। प्रतापगढ़ पर युद्ध लड़ते हुए उन्होंने अपने प्राण गवां दिए थे, इसके बाद किले को सिंहगढ़ नाम दिया गया। फिल्म में एक अहम भूमिका सैफ अली खान ने निभाया है। सैफ फिल्म में राजपूत योद्धा उदयभान राठौड़ का किरदार निभा रहे हैं, जो मुगल बादशाह औरंगजेब के किले की रक्षा करता था। कहा तो यह भी जा रहा था कि इस फिल्म में शिवाजी के रोल में नजर आएंगे सलमान खान , हालांकि इसे लेकर अब तक कोई कन्फर्मेशन नहीं है। फिल्म में काजोल की भी महत्वपूर्ण भूमिका है।</p><a href='../../../Output/output.html'> Back to Output page </a> </body></html>