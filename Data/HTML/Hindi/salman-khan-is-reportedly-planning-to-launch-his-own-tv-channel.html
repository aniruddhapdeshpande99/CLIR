<!DOCTYPE html><html><body><h1>Salman Khan लॉन्च करने जा रहे हैं अपना खुद का टीवी चैनल?</h1><p><b>Authors : </b>No Author Specified</p><p><b>Published on : </b>18&#47;03&#47;2019, 11&#58;04&#58;24</p><p><b>Bollywood News: 'द कपिल शर्मा शो' को प्रड्यूसर कर रहे सलमान खान को लेकर खबर है कि वह बहुत जल्द ही कुछ और शोज़ लाने की तैयारी में हैं और इसी के साथ लॉन्च करने की प्लानिंग में हैं अपना खुद का टेलिविजन चैनल।</b></p><img src="https://navbharattimes.indiatimes.com/thumb/msid-68459783,width-650,resizemode-4/weather.jpg" width="500" height="600"><p>खान केवल फिल्मी दुनिया ही नहीं बल्कि टेलिविजन की दुनिया में भी उतने ही पॉप्युलर हैं। 'बिग बॉस', 'दस का दम' जैसे शोज़ को होस्ट कर चुके सलमान अब 'द कपिल शर्मा शो' को प्रड्यूसर कर रहे हैं और इसी के साथ एक नया खाता खोलने की भी तैयारी में लगे हैं। मीडिया रिपोर्ट्स पर यकीन करें तो बताया जा रहा है कि सलमान जल्द ही कुछ और टीवी शोज़ लेकर हाजिर होने की तैयारी में हैं और इसके लिए वह अपना खुद का टेलिविजन चैनल लॉन्च करने वाले हैं।रिपोर्ट्स में सलमान के इस प्लान के बारे में बताया गया है कि उन्हें अपना टीवी चैनल शुरू करने के लिए काफी सारे कॉन्टेंट की जरूरत है। उनके इस टीवी प्रॉडक्शन हाउस का नाम SKTV है, जिसके तहत कपिल शर्मा का शो प्रड्यूस किया जा रहा है, जबकि फिल्म प्रॉडक्शन का नाम सलमान खान फिल्म्स है। हो सकता है कि अपना चैनल शुरू करने के बाद आनेवाले समय में कपिल का यह शो सलमान अपने बैनर तले दिखाएं।रिपोर्ट्स में कहा जा रहा है कि सलमान अपने 'बीइंग ह्यूमन' के ब्रैंड में विस्तार करते हुए 'बीइंग चिल्ड्रन' पर भी काम कर रहे हैं, जिसमें प्री प्राइमरी से लेकर डे-केयर और बाकी ऐक्टिविटीज़ भी होंगी। फिलहाल इन चीजों पर अभी प्लानिंग हो रही है। ऐसा लग रहा है कि सलमान खान खुद को केवल ग्लैमर वर्ल्ड तक सीमित नहीं रखना चाहते, बल्कि उनकी विश लिस्ट में अभी काफी कुछ हैं।</p><a href='../../../Output/output.html'> Back to Output page </a> </body></html>