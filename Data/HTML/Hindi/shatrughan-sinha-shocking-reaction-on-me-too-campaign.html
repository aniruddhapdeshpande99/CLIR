<!DOCTYPE html><html><body><h1>तमाम हरकतों के बाद भी मेरा नाम #MeToo की श्रेणी में नहीं आया है: शत्रुघ्न सिन्हा</h1><p><b>Authors : </b>No Author Specified</p><p><b>Published on : </b>06&#47;02&#47;2019, 20&#58;10&#58;24</p><p><b>Bollywood News: अपने दोस्त ध्रुव सोमानी की किताब के विमोचन के लिए पहुंचे अभिनेता शत्रुघ्न सिन्हा ने बातों ही बातों में कहा कि आज #MeToo के जामने में मर्दों की बदनामी और परेशानी के पीछे महिलाओं का हाथ है... वह खुद को भाग्यशाली बताते हुए कहते हैं कि तमाम हरकतों के बाद भी #MeToo की श्रेणी में उनका नाम नहीं आया है।</b></p><img src="https://navbharattimes.indiatimes.com/thumb/msid-67872435,width-650,resizemode-4/weather.jpg" width="500" height="600"><p>X
शत्रुघ्न सिन्हा ने कहा, समय आ गया है तमिलनाडु के लोगों का नेतृत्व करे रजनीकांत
X
अपने बेबाक और बिंदास बोल के लिए खूब जाने जाते हैं। फिर चाहे मामला गंभीर हो, फिल्म लाइन का हो या पॉलिटिक्स से जुड़ा हो। शत्रुघ्न सिन्हा जब भी बोलते हैं, दिल खोलकर बोलते हैं, बाद में भले उनके बयान अखबारों की सुर्खियां बन जाते हैं। मुंबई में अपने दोस्त ध्रुव सोमानी की किताब 'A Touch of Evil' को लॉन्च करने पहुंचे शत्रुघ्न सिन्हा ने #MeToo अभियान पर बोलना भी शुरू कर दिया।शत्रुघ्न सिन्हा ने कहा, 'अच्छे-खासे कामयाब मर्दों की नाकामयाबी, परेशानी या बदनामी के पीछे भी औरतों को देख रहा हूं. क्योंकि यह जमाना #MeToo का है। मैं ज्यादा कुछ नहीं बोलूंगा क्योंकि आज मुझे स्टेज पर आमंत्रित करते हुए मेरी जिस साफ-सुथरी छवि का जिक्र किया गया है, उसके लिए मैं खुद को भाग्शाली मानता हूं। आज के जमाने में अभी तक तमाम हरकतें करने के बाद भी मेरा नाम #MeToo की श्रेणी में नहीं आया है।'शत्रुघ्न सिन्हा ने आगे बताया, 'इसलिए मैं पत्नी की बात मानता हूं... और कई बार पत्नी को कवंच बनाकर साथ ले चलता हूं।अगर खुश न भी हों तो लोग समझें कि शादी-शुदा और बड़ा खुशहाल आदमी है। मैं बीवी को साथ रखकर यह दिखाता हूं कि मेरे साथ पत्नी है कोई कुछ कहना भी चाहे तो नहीं कहना। आज यहां भी अगर मेरी कोई पुरानी सहेली बैठी हो तो मेरा ख्याल रखना।'बता दें शत्रुघ्न सिन्हा के सबसे अच्छे दोस्त सुभाष घई पर पिछले दिनों #MeToo अभियान के तहत यौन शोषण का आरोप लगाया गया था। शत्रुघ्न सिन्हा शायद इसी बात से आहत हैं और अपने दिल की बात सामने रखते हुए बता दिया कि #MeToo अभियान में सभी शिकायतें सही नहीं हैं। किताब के विमोचन के मौके पर शत्रुघ्न सिन्हा के साथ उनकी पत्नी पूनम सिन्हा भी मौजूद थीं।</p><a href='../../../Output/output.html'> Back to Output page </a> </body></html>