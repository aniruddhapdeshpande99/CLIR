<!DOCTYPE html><html><body><h1>7 साल के बेटे को मुझपर गर्व है, यह मेरी सबसे बड़ी जीत है: Tahira Kashyap</h1><p><b>Authors : </b>No Author Specified</p><p><b>Published on : </b>28&#47;04&#47;2019, 19&#58;04&#58;24</p><p><b>Bollywood News: 'मैंने मानसिक और शारीरिक रूप से बड़ा बदलाव महसूस किया है। मुझे अपने बालों से प्यार था और अपने चेहरे की छोटी-छोटी कमियों को मैं बालों से छिपाती थी।'</b></p><img src="https://navbharattimes.indiatimes.com/thumb/msid-69083957,width-650,resizemode-4/weather.jpg" width="500" height="600"><p>की पत्नी ताहिरा कश्यप अपने सोशल मीडिया पोस्ट्स से लगातार लोगों को प्रेरित कर रही हैं। कैंसर से जीतने के बाद वह इससे लड़ने के अनुभव कई बार सोशल मीडिया पर शेयर कर चुकी हैं। एक बार फिर से उन्होंने एक प्रेरक और भावुक पोस्ट शेयर किया है। ताहिरा ने एक पोस्ट के जरिए बताया कि कैंसर के इलाज के दौरान वह किस तरह पूरी तरह से बदल गईं।बता दें कि ताहिरा ब्रेस्ट कैंसर से पीड़ित थीं और इलाज में उनका एक ब्रेस्ट निकाल दिया गया है। ताहिरा ने इंस्टाग्राम पर अपनी कुछ तस्वीरें शेयर की हैं। इसमें वह अपने छोटे बालों में नजर आ रही हैं। कुछ तस्वीरों में उनके झड़ते हुए बाल दिख रहे हैं तो एक तस्वीर में वह खूबसूरत लंबे बालों में दिखाई दे रही हैं।इसके कैप्शन में ताहिरा ने लिखा है, 'आपको पहले बता दूं, कुछ तस्वीरें आपको ठीक नहीं लग सकती हैं। लेकिन मुझे उम्मीद है कि किसी चीज को परफेक्ट समझने के नजरिए में कुछ बदलाव जरूर हुआ होगा। पिछले कुछ महीनों में मैं काफी बदली हूं। मुझे नहीं पता कि मैं एक कैटरपिलर से बटरफ्लाई बनी हूं या इसका उल्टा हुआ है। मैं विकास की इस प्रक्रिया के किसी भी स्टेज पर हो सकती हूं लेकिन हर स्टेज स्पेशल और अनोखा है। मेरे अंदर अब एक स्वीकार्यता है। मैंने मानसिक और शारीरिक रूप से बड़ा बदलाव महसूस किया है। मुझे अपने बालों से प्यार था और अपने चेहरे की छोटी-छोटी कमियों को मैं बालों से छिपाती थी। इसके बाद मैंने अपने बालों को खो दिया। मैं बॉल्ड हो गई और टोपी का इस्तेमाल करने लगी।मैं हर फेज को एंजॉय कर रही हूं। क्योंकि कहीं न कहीं बालों के साथ मैंने अपने डर और खूबसूरती के लेकर अपने बेवकफी भरे नजरिए को भी खो दिया है। मुझे नहीं पता कि मैं लंबे बाल रखूंगी या नहीं लेकिन दोनों की मामले में मैं अपना चेहरा नहीं छिपाउंगी। मैं यह नहीं कहती कि मुझे नई खूबसूरती मिली है, बल्कि मेरी मानसिकता बदल गई है। मेरी जबसे बड़ी जीत यह है कि मैंने अपने 7 साल के बेटे की मानसिकता बदली है। वह बॉल्ड लुक में भी मुझे गर्व से अपने दोस्तों से मिलाता है। मुझे लगता है कि मैं बदलाव का हिस्सा हूं। यह पोस्ट हर शेप और साइज की महिलाओं के लिए है और उन लोगों के लिए है जो कीमोथेरपी में बालों को खोने से जरते हैं।'</p><a href='../../../Output/output.html'> Back to Output page </a> </body></html>