<!DOCTYPE html><html><body><h1>'नोटबुक' से डेब्‍यू कर रहे जहीर इकबाल और दबंग गर्ल के बीच बढ़ रहीं नजदीकियां</h1><p><b>Authors : </b>No Author Specified</p><p><b>Published on : </b>19&#47;03&#47;2019, 17&#58;03&#58;49</p><p><b>Bollywood News: बॉलिवुड में कुछ ऐक्‍टर और ऐक्‍ट्रेसेस के अफेयर को लेकर काफी समय से चर्चा चल रही है। इसमें से एक नाम 'दबंग गर्ल' सोनाक्षी सिन्‍हा का भी है। हालांकि उनकी मानें तो उन्‍हें एक अच्‍छा दोस्‍त मिला है लेकिन इंडस्‍ट्री में उने अफेयर के चर्चे हैं।</b></p><img src="https://navbharattimes.indiatimes.com/thumb/msid-68481985,width-650,resizemode-4/weather.jpg" width="500" height="600"><p>में आजकल कई ऐक्‍टर और ऐक्‍ट्रेसेस की लवलाइफ के चर्चे हैं। इनमें से ही एक नाम है दबंग गर्ल यानी कि सोनाक्षी सिन्‍हा का। काफी दिनों से उनके और जहीर इकबाल के नाम को लेकर बातें हो रही हैं। कहा जा रहा है कि वह दोनों ही एक-दूसरे को डेट कर रहे हैं। हालांकि इन दोनों ने अब तक इसपर कोई कॉमेंट नहीं किया है। इसी बीच दोनों के किसी फिल्‍म में साथ काम करने या फिर इस रिश्‍तें में आगे बढ़ने की भी खबरें आ रही हैं।मीडिया रिपोर्ट्स के मुताबिक सलमान खान की 'नोटबुक' से डेब्‍यू कर रहे ऐक्‍टर जहीर इकबाल और सोनाक्षी को अक्‍सर ही एक साथ स्‍पॉट किया गया है। यही नहीं 2 जून को सोनाक्षी के बर्थडे पर इस डेब्‍यू स्‍टार ने सोशल साइट अपनी और सोनाक्षी की तस्‍वीर शेयर की। इसके अलावा उन्‍होंने 'सोनाक्षी जयंती सबको मुबारक हो्.... मेरा बस चलता तो आज नैशनल हॉलीडे होता' का मेसेज भी शेयर किया। इससे भी दोनों की नजदीकियों का अंदाजा लगाया जा सकता है।वहीं सोनाक्षी सिन्‍हा भी जहीर इकबाल की बर्थडे पार्टी में नजर आई थीं। इसके अलावा यह भी खबरें आ रही हैं कि सलमान खान के बर्थडे पर भी दोनों ने एक साथ ट्रैवल किया था। बता दें कि यह पार्टी सलमान खान के फार्महाउस पर आयोजित की गई थी। खबरों के मुताबिक हाल ही में कार्तिक आर्यन की फिल्‍म 'लुका छिपी' के ट्रेलर शो के दौरान भी दोनों साथ ही मौजूद थे।इसके अलावा 'नोटबुक' ट्रेलर शो पर जब सोनाक्षी की दोस्‍तों ने जहीर के लिए चियरअप किया तो वह मुस्‍कुरा रही थीं। इसके बाद से दोनों के एक साथ किसी फिल्‍म में नजर आने को लेकर भी बातें की जा रही हैं। इसके अलावा यह भी कहा जा रहा है कि हो सकता है कि वह शादी के बंधन में बंध जाएं! बता दें कि फिल्‍म इंडस्‍ट्री में आजकल रणबीर कपूर, आलिया भट्ट, कार्तिक आर्यन, सारा अली खान, मलाइका अरोड़ा, अरबाज खान की लवलाइफ के भी खूब चर्चे हो रहे हैं।सोनाक्षी के वर्कफ्रंट की बात करें तो वह अभिषेक वर्मन की फिल्‍म 'कलंक' में नजर आएंगी। इसमें उनके अलावा माधुरी दीक्षित, वरुण धवन, आदित्‍य रॉय कपूर, आलिया भट्ट भी शामिल हैं।</p><a href='../../../Output/output.html'> Back to Output page </a> </body></html>