<!DOCTYPE html><html><body><h1>अंगद बेदी से ब्रेकअप के बाद कुछ ऐसे टूट गई थीं नोरा फतेही, शेयर कीं फीलिंग्स</h1><p><b>Authors : </b>No Author Specified</p><p><b>Published on : </b>12&#47;04&#47;2019, 21&#58;53&#58;20</p><p><b>Bollywood News: जूम टीवी के एक रिऐलिटी शो में नोरा ने अंगद बेदी से ब्रेकअप के अनुभव को शेयर किया। नोरा ने कहा, 'मैं नहीं चाहती कि जब आप दुखी हों तो लोगों को लगे कि आप मजबूत नहीं हैं।</b></p><img src="https://navbharattimes.indiatimes.com/thumb/msid-68855168,width-650,resizemode-4/weather.jpg" width="500" height="600"><p>नोरा फतेही ने अपने जन्मदिन की पार्टी पर किया डांस
X
में 'दिलबर गर्ल' के नाम से फेमस हो चुकीं ऐक्ट्रेस नोरा फतेही ने अपनी जिंदगी के बुरे वक्त की बातें शेयर की हैं। नोरा ने बताया कि एक समय था जब उन्होंने अपने लक्ष्य को जैसे भुला ही दिया था। उन्हें इन सबसे उबरने में लंबा समय लगा। बता दें कि नोरा और ऐक्टर अंगद बेदी का काफी कड़वाहट के साथ ब्रेकअप हुआ था।जूम टीवी के एक रिऐलिटी शो में नोरा ने अंगद बेदी से ब्रेकअप के अनुभव को शेयर किया। नोरा ने कहा, 'मैं नहीं चाहती कि जब आप दुखी हों तो लोगों को लगे कि आप मजबूत नहीं हैं। आप तब भी मजबूत होतें हैं। मैं करीब दो महीने तक उस दौर में थी।'नोरा ने उस समय की फीलिंग्स शेयर करते हुए बताया, 'मुझे 'दिलबर' से काफी पहले 'भारत' के ऑडिशन के लिए बुलाया गया था। मुझे याद है ऑडिशन के बाद मैं नीचे आई और रोने लगी। मैं एक बेंच पर बैठकर रो रही थी और सोच रही थी कि अपने ऐंबिशन को लेकर मेरा रवैया कहां चला गया है। तभी वहां एक लड़की आई और उसने कहा कि क्या आप मेरा ऑडिशन रिकॉर्ड कर देंगी। मैंने रोते-रोते उसका ऑडिशन रिकॉर्ड किया था। मैं फोन में देख भी नहीं रही थी। मुझे लगा क्या ये मैं हूं?'नोरा ने कहा, 'मैंने 3 साल तक लगातार ऑडिशन दिए थे। मैं घर पर भी पागलों की तरह रहती थी। रातभर जागकर लाइन्स याद करती थी। मैंने खुद से कहा कि नोरा जागो। तुम्हारी भूख कहां है? यहां सैंकड़ों लोग हैं जो तुम्हारी तरह ही टैलेंटेड हैं, खूबसूरत हैं और कड़ी मेहनत कर रहे हैं। इसके बाद मेरा खोया हुआ आत्मविश्वास वापस आ गया था।'बीते दिनों नोरा फतेही 'दिलबर' के रीमेक में अपनी बेली डांस से हर तरफ छा गई थीं। अब वह सलमान खान स्टारर 'भारत' में भी नजर आएंगी। नोरा फतेही बिग बॉस में भी नजर आई थीं।</p><a href='../../../Output/output.html'> Back to Output page </a> </body></html>