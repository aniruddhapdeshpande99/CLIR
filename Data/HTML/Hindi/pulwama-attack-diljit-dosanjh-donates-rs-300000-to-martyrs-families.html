<!DOCTYPE html><html><body><h1>पुलवामा अटैक: दिलजीत दोसांझ ने शहीदों के परिजनों के लिए बढ़ाया मदद का हाथ</h1><p><b>Authors : </b>No Author Specified</p><p><b>Published on : </b>18&#47;02&#47;2019, 08&#58;16&#58;32</p><p><b>Bollywood News: पुलवामा जिले में आतंकी हमले में शहीद हुए सीआरपीएफ के जवानों की पत्नियों के लिए सिंगर-ऐक्टर दिलजीत दोसांझ ने 3,00,000 रुपए दिए हैं।</b></p><img src="https://navbharattimes.indiatimes.com/thumb/msid-68041482,width-650,resizemode-4/weather.jpg" width="500" height="600"><p>सुनें, Diljit Dosanjh का नया गाना Thug Life
X
सिंगर-ऐक्टर दिलजीत दोसांझ ने जम्मू एवं कश्मीर के पुलवामा जिले में आतंकी हमले में शहीद हुए सीआरपीएफ के जवानों की पत्नियों के लिए 3,00,000 रुपए दिए हैं। दिलजीत ने रविवार को सीआरपीएफ वाइव्स वेलफेयर असोसिएशन को दिए गए अपने दान की रसीद का एक स्नैपशॉट शेयर किया।इसके साथ ही, उन्होंने लिखा, 'हमारे सैनिक देश और देश के नागरिकों की रक्षा करते हैं। उन्हें अपने प्रियजनों से दूर रहना होता है, उन्हें पता नहीं होता कि अगले दिन क्या होगा।' उन्होंने कहा, 'परिवारों को नहीं पता कि वे उन्हें अगली बार कब देखेंगे, लेकिन हमेशा एक उम्मीद थी, जो अब इन परिवारों के लिए चली गई है।''इक्क कुड़ी' के सिंगर ने अपने फैन्स से शहीदों के परिवारों की मदद के लिए अपना योगदान देने का आग्रह किया। उन्होंने कहा, 'हम दु:ख को दूर नहीं कर सकते, लेकिन दान देकर थोड़ी मदद करने की कोशिश कर सकते हैं। इस कठिन समय में अपने शहीद जवानों के परिवारों की मदद करने के लिए कुछ करने का समय है। हम सैनिकों और उनके परिवारों के साथ खड़े हैं।'दिलजीत के अलावा, कई सितारे शहीदों के परिवारों का समर्थन करने के लिए आगे आए हैं। महानायक अमिताभ बच्चन के प्रवक्ता ने पुष्टि की है कि 'अग्निपथ' के अभिनेता 14 फरवरी को आतंकी हमले में शहीद हुए 49 सीआरपीएफ के जवानों के प्रत्येक परिवार को 5 लाख रुपए देंगे।</p><a href='../../../Output/output.html'> Back to Output page </a> </body></html>