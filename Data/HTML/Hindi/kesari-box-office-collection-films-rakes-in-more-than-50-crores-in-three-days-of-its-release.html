<!DOCTYPE html><html><body><h1>Box Office Collection:'केसरी' ने 3 दिन में कमाए 50 करोड़ से भी ज्यादा</h1><p><b>Authors : </b>No Author Specified</p><p><b>Published on : </b>24&#47;03&#47;2019, 21&#58;04&#58;30</p><p><b>Bollywood News: अक्षय कुमार स्टारर 'केसरी' ने रिलीज़ के तीन दिनों के अंदर ही 50 करोड़ रुपये से ज्यादा की कमाई कर ली है। पूरा कलेक्शन जानने के लिए पढ़ें ये रिपोर्ट:</b></p><img src="https://navbharattimes.indiatimes.com/thumb/msid-68551096,width-650,resizemode-4/weather.jpg" width="500" height="600"><p>X
X
ऐक्टर अक्षय कुमार स्टारर ' केसरी ' ने जहां रिलीज के पहले ही दिन 21 करोड़ की कमाई करते हुए रिकॉर्ड बनाया, वहीं तीन दिन के अंदर ही इस फिल्म ने 50 करोड़ रुपये से ज्यादा की कमाई कर ली। यह फिल्म होली के मौके पर यानी 21 मार्च को रिलीज़ हुई थी और रिलीज़ के बाद से ही बॉक्स ऑफिस पर इसकी बंपर कमाई जारी है।'केसरी' 1897 में लड़ी गई सारागढ़ी की लड़ाई की कहानी है। इसमें अक्षय कुमार ब्रिटिश आर्मी की 36वीं सिख रेजीमेंट के सिपाही ईशर सिंह के रोल में हैं। यह फिल्म न सिर्फ दर्शकों को पसंद आई, बल्कि फिल्म क्रिटिक्स ने भी फिल्म और इसके कलाकारों की ऐक्टिंग की खूब तारीफ की।'केसरी' फिल्म 'गोल्ड' के बाद अक्षय की दूसरी सबसे बड़ी ओपनिंग फिल्म बन गई है। Boxofficeindia.com की एक रिपोर्ट के अनुसार, शनिवार को फिल्म ने 18.75 करोड़ रुपये की कमाई की। पिछले दिन यानी शुक्रवार के मुकाबले शनिवार को इस फिल्म की कमाई में 12 फीसदी बढ़त देखी गई। तीन दिनों के अंदर ही यह फिल्म 56.75 करोड़ की कमाई करने में कामयाब रही है।बता दें कि 'केसरी' को दुनियाभर में 4,200 स्क्रीन्स पर रिलीज़ किया गया था। भारत में यह 3,600 स्क्रीन्स पर रिलीज़ हुई थी। अक्षय कुमार के अलावा फिल्म में परिणीति चोपड़ा, जसप्रीत सिंह, विवेक सैन, मीर सरवर और विक्रम कोचर भी हैं। पहले इस फिल्म को सलमान खान और करण जौहर मिलकर प्रड्यूस करने वाले थे, लेकिन बाद में सलमान ने यह फिल्म छोड़ दी।</p><a href='../../../Output/output.html'> Back to Output page </a> </body></html>