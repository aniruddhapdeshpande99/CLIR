<!DOCTYPE html><html><body><h1>काम पाने के लिए नेटवर्किंग कभी नहीं करूंगा: टाइगर श्रॉफ</h1><p><b>Authors : </b>No Author Specified</p><p><b>Published on : </b>23&#47;04&#47;2019, 18&#58;38&#58;14</p><p><b>Bollywood News: अभिनेता टाइगर श्रॉफ कहते हैं कि वह काम पाने के लिए कभी भी नेटवर्किंग नहीं करेंगे, शर्मीला स्वभाव होने के कारण नेटवर्किंग करने की क्षमता उनके अंदर बिल्कुल भी नहीं है।</b></p><img src="https://navbharattimes.indiatimes.com/thumb/msid-69010649,width-650,resizemode-4/weather.jpg" width="500" height="600"><p>मुझे लगा मैं हीरो बन गया हूं लेकिन फिल्में फ्लॉप हुई तो चुप बैठ गया हूं: टाइगर ...
X
X
अभिनेता टाइगर श्रॉफ ने कहा कि वह काम पाने के लिए पार्टियों में जाना या सोशल होने के माध्यम को नहीं अपना सकते हैं। शर्मीला स्वभाव और बहुत कम बोलने की आदत की वजह से वह न तो नेटवर्किंग करने में सक्षम हैं और न ही दोस्ती-यारी में काम मांगने में। टाइगर की मानें तो उनको अपने इस शर्मीले स्वभाव की वजह से नुकसान भी होता है, लेकिन चुप रहने के अपने अलग फायदे भी हैं।अपनी फिल्म ' स्टूडेंट ऑफ द इयर 2 ' के प्रमोशनल इंटरव्यू के दौरान नवभारतटाइम्स डॉट कॉम से हुई बातचीत में टाइगर ने कहा, 'मैं बहुत शर्मिले स्वभाव का व्यक्ति हूं, शर्मिला स्वभाव होने की वजह से कुछ नुकसान भी होता है। लोग शायद ठीक से समझ नहीं पाते हैं क्योंकि मैं डिफेंसिव और ऐंटी सोशल रहता हूं।'टाइगर आगे कहते हैं, 'मैं काम के लिए नेटवर्किंग करने में विश्वास नहीं करता हूं। अगर मेरा काम अच्छा है तो लोग आगे काम देंगे। मैं कभी भी नेटवर्किंग का तरीका अपनाकर काम नहीं मांगता हूं। मैं शायद कभी भी इस माध्यम से काम नहीं मांगूगा। मैं नेटवर्किंग करके काम मांग भी नहीं पाऊंगा। मैं लोगों को अपने काम से जवाब देने की कोशिश करता रहता हूं।'चुप रहने के फायदे बताते हुए टाइगर ने कहा, 'चुप रहने के अपने अलग फायदे भी हैं। मेरे पापा ( जैकी श्रॉफ ) हमेशा बोलते रहते हैं, बात कम करो और सुनो ज्यादा। आज के समय में बहुत सोच-समझ कर पब्लिक के बीच में बात करना पड़ता है। खास कर मंत्री -संत्री लोगों के बारे में ज्यादा कुछ बात करने से बचना पड़ता है। बाकी रही पॉलिटिकल विचार की बात तो वह मेरे पर्सनल विचार हैं।''स्टूडेंट ऑफ द इयर 2' में टाइगर के अलावा तारा सुतारिया और अनन्या पांडे भी अहम भूमिका में हैं। पुनीत मल्होत्रा के निर्देशन में तैयार हुई 'स्टूडेंट ऑफ द इयर 2' 10 मई को देश भर के सिनेमाघरों में रिलीज़ होगी। यह फिल्म साल 2012 में रिलीज़ हुई 'स्टूडेंट ऑफ द इयर' का अगला भाग है, करण जौहर इस फिल्म के निर्माता हैं।</p><a href='../../../Output/output.html'> Back to Output page </a> </body></html>