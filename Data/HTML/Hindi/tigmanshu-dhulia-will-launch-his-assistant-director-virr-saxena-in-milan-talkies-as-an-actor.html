<!DOCTYPE html><html><body><h1>'मिलन टाकीज' से ऐक्टिंग डेब्‍यू करेंगे वीर सक्‍सेना, तिग्‍मांशु धूलिया के थे असिस्‍टेंट</h1><p><b>Authors : </b>No Author Specified</p><p><b>Published on : </b>18&#47;02&#47;2019, 08&#58;31&#58;26</p><p><b>Bollywood News: फिल्‍म में वीर एक मूवी स्‍टार के रूप में दिखेंगे जिसे अली फजल डायरेक्‍ट करेंगे। बता दें, वीर ने लंदन यूनिवर्सिटी से पढ़ाई की है और फाइनैंस में डिग्री हासिल की है।</b></p><img src="https://navbharattimes.indiatimes.com/thumb/msid-68041630,width-650,resizemode-4/weather.jpg" width="500" height="600"><p>डायरेक्‍टर तिग्‍मांशु धूलिया की आने वाली फिल्‍म ' मिलन टाकीज ' से उनके असिस्‍टेंट डायरेक्‍टर वीर सक्‍सेना अपना फिल्‍म डेब्‍यू करेंगे। फिल्‍म में वीर एक मूवी स्‍टार के रूप में दिखेंगे जिसे अली फजल डायरेक्‍ट करेंगे।वीर ने बताया कि लंबे समय तक पीछा करने के बाद उन्‍हें यह रोल मिला। वीर कहते हैं, 'मैं 2013 में तिग्‍मांशु सर से मिला जब वह बुलेट राजा की शूटिंग कर रहे थे। उन्‍होंने मुझसे कहा कि तुम मुझे अगली फिल्‍म में असिस्‍ट कर सकते हो जो कि मिलन टाकीज होगी और उसमें इमरान खान और प्रियंका चोपड़ा होंगे।'वीर के मुताबिक, 'इसके बाद कास्‍ट आदित्‍य रॉय कपूर और श्रद्धा कपूर के रूप में चेंज हो गई। फिर बुलेट राजा कुछ खास कमाल नहीं कर सकी तो मिलन टाकीज आगे खिसक गई। फाइनली मुझे विद्युत जामवाल, अमित साध और श्रुति हासन के साथ उन्‍हें यारा में असिस्‍ट करने का मौका मिला लेकिन यह फिल्‍म भी अब तक रिलीज नहीं हुई।'बता दें, वीर ने लंदन यूनिवर्सिटी से पढ़ाई की है और फाइनैंस में डिग्री हासिल की है। वीर की मानें तो उनकी हिंदी अच्‍छी नहीं थी, ऐसे में उन्‍होंने शूटिंग से पहले नादिरा बब्‍बर के साथ थिअटर किया।वीर ने आगे बताया, 'अली फजल का कैरक्‍टर बॉलिवुड में आता है और एक फिल्‍म बनाता है जिसमें मैं हीरो हूं। वह फिल्‍म को शूट करने के लिए अपने होमटाउन चला जाता है। हमने मथुरा और लखनऊ में शूटिंग की है।'</p><a href='../../../Output/output.html'> Back to Output page </a> </body></html>