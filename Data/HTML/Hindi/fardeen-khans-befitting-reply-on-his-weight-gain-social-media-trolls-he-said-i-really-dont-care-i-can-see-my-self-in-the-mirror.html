<!DOCTYPE html><html><body><h1>बढ़े वजन पर बोले फरदीन खान, जैसा हूं, जानता हूं, कोई फर्क नहीं पड़ता</h1><p><b>Authors : </b>No Author Specified</p><p><b>Published on : </b>22&#47;04&#47;2019, 10&#58;31&#58;24</p><p><b>Bollywood News: लंबे समय से फिल्मों से गायब अभिनेता फरदीन खान पिछले दिनों अपने बढ़े वजन को लेकर खूब ट्रोल हुए थे, फरदीन कहते हैं कि वह आइना देखते हैं और जानते हैं कि वह कैसे हैं, लोगों के कहने से कोई फर्क नहीं पड़ता है।</b></p><img src="https://navbharattimes.indiatimes.com/thumb/msid-68985251,width-650,resizemode-4/weather.jpg" width="500" height="600"><p>X
एंट्री' और 'हे बेबी' जैसी फिल्मों के अभिनेता फरदीन खान पिछले 8 - 9 साल से बॉलिवुड की फिल्मों से गायब हो गए हैं। इन दिनों वह कभी- कभार किसी पारिवारिक फंक्शन में जरूर नजर आते रहे हैं और इसी दौरान जब भी उनकी तस्वीरें मीडिया में कैद हुईं, उन्हें सोशल मीडिया में जमकर ट्रोल किया गया। फरदीन को ट्रोल करने करने की वजह बनी उनका तेजी से बढ़ता वजन।फरदीन खान ने बॉलिवुड में कदम रखने ही शाहरुख खान, सलमान खान और आमिर खान के वर्चस्व को हिला कर रख दिया था। उनके लुक की खूब चर्चा रहा करती थी। चॉकलेटी बॉय फरदीन खान का यह जलवा ज्यादा समय तक नहीं चला, पहले ड्रग्स के केस में उलझे और बाद में फिल्मों में लगातार मिलती असफलता के बाद वह गायब ही हो गए।अब खबर है कि फरदीन फिर से फिल्मों में वापसी करने वाले हैं। अपनी बहन फरहा की किताब लॉन्च पर पत्नी नताशा के साथ पहुंचे, फरदीन ने बताया कि इन दिनों वह अपने बच्चों के साथ बिजी रहते हैं, बच्चों के साथ ही उनका सारा समय व्यतीत होता है। फरदीन बताते हैं, 'मैं बहुत ही सिलेक्टिव काम करने की प्लानिंग कर रहा हूं। ऐक्टिंग के साथ-साथ निर्देशन और प्रॉडक्शन का काम भी शुरू करूंगा। जल्दी ही इस बात की घोषणा भी करूंगा।'अपने बढ़ते वजह को लेकर ट्रोल होने पर मुस्कुराते हुए, लेकिन बहुत ही आत्मविश्वास के साथ फरदीन ने कहा, 'मुझे ऐसा लगता है कि बिना किसी मतलब के ही मुझे ट्रोल किया जाता है, लोगों को बॉडी शेमिंग की इस बुरी आदत को अब छोड़ देना चाहिए। बेवजह ही लोग मेरे बारे में बातें कर रहे हैं। मुझे ऐसा लगता है कि इन सब बातों से अब ऊपर उठ जाना चाहिए। मुझे सच में कोई फर्क नहीं पड़ता। मैं जैसा हूं, वैसा हूं, मैं खुद को मिरर में देख सकता हूं। मैं इन सब चीजों पर हंसता हूं और आजकल मैं खुद के बारे में कम खबरें पढ़ता हूं।'जब फरदीन अपने वजन को लेकर ट्रोल हुए थे, तब उन्हने सोशल मीडिया पर एक लंबा चौड़ा मेसेज अपने हेटर्स के नाम लिखा था। फरदीन 2 साल बाद पहले से ज्यादा फिट नजर आए। फरदीन खान ने बॉलीवुड की सीनियर ऐक्टर मुमताज की बेटी नताशा से शादी की है और दोनों अब एक बेटी और एक बेटे के माता-पिता हैं।</p><a href='../../../Output/output.html'> Back to Output page </a> </body></html>