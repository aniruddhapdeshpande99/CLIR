<!DOCTYPE html><html><body><h1>लॉन्चिंग के लिए नहीं दिए पापा ने पैसे, बोले रणवीर सिंह</h1><p><b>Authors : </b>No Author Specified</p><p><b>Published on : </b>16&#47;01&#47;2019, 22&#58;52&#58;26</p><p><b>Bollywood News:
रणवीर सिंह फिल्‍म इंडस्‍ट्री में लगातार सफलता के पायदान पर चढ़ रहे हैं। अलग-अलग जॉनर की फिल्‍में करके वह अपना एक अलग मुकाम बना चुके हैं। ऐसे में रणवीर को लांच करने के लिए उनके पिता ने पैसे दिए थे, जानिए इसपर क्‍या बोले रणवीर</b></p><img src="https://navbharattimes.indiatimes.com/thumb/msid-67562156,width-650,resizemode-4/weather.jpg" width="500" height="600"><p>एक के बाद एक लगातार हिट फिल्‍में देने से एक अलग पहचान बना चुके हैं। लोगों को लगने लगा है कि किसी फिल्‍म में रणवीर हैं तो कुछ अलग और बेहतर अभिनय देखने को मिलेगा। ऐसे में रणवीर की लॉन्चिंग को लेकर उनके पिता ने आदित्‍य चोपड़ा को पैसे दिए थे, ऐसी भी बातें सुनने में आ रही थीं। जिसपर हाल ही रणवीर सिंह ने अपनी चुप्‍पी तोड़ी और बताया कि यह सब अफवाह है। मेरे पिता ने किसी को कोई पैसा नहीं दिया है।मीडिया रिपोर्ट्स के अनुसार कुछ समय पहले जब रणवीर हिट फिल्‍में देने लगे तो यह कहा जाने लगा कि उनके पिता ने आदित्‍य चोपड़ा को 10 लाख रुपए दिए थे ताकि वह रणवीर सिंह को लॉन्‍च कर दें। रणवीर सिंह ने कहा जब यह बात मुझे पता चली तो मैं बहुत ही हर्ट हुआ। मैंने फिल्‍म इंडस्‍ट्री में अपनी जगह बनाने के लिए काफी संघर्ष किया है और मैंने जो कुछ भी पाया है या मैं जिस मुकाम पर पहुंचा हूं, मुझे उसपर गर्व है।बहरहाल रणवीर सिंह को पैसा देकर लॉन्‍च करवाने की बात से इतर उनके काम के बारे में बात करें तो वह 'गली बॉय,' '83,' और 'तख्‍त' फिल्‍मों में अभिनय करते हुए नजर आएंगे। फिलहाल दर्शकों को रणवीर सिंह की पद्मावत और सिंबा जैसी हिट फिल्‍म में देखने के बाद अब बड़ी ही बेसब्री से इंतजार है उन्‍हें दूसरी फिल्‍मों में बेहतरीन एक्टिंग करते हुए देखने का।</p><a href='../../../Output/output.html'> Back to Output page </a> </body></html>