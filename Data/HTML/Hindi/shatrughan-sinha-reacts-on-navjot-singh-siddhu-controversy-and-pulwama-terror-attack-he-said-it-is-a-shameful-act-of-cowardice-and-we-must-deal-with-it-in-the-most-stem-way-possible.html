<!DOCTYPE html><html><body><h1>पुलवामा अटैक पर बोले शत्रुघ्न सिन्हा, जोश में नहीं होश में गहराई से सोच-समझ कर कदम उठाना होगा</h1><p><b>Authors : </b>No Author Specified</p><p><b>Published on : </b>19&#47;02&#47;2019, 08&#58;37&#58;53</p><p><b>Bollywood News: अपनी बेबाकी के लिए मशहूर अभिनेता शत्रुघ्न सिन्हा ने पुलवामा अटैक पर जवाब देने की बात पर कहा कि इस समय जोश से नहीं, बल्कि होश से और गहराई से कदम उठाना होगा, वहीं उन्होंने नवजोत सिंह सिद्धू से जुड़े विवाद और पाकिस्तानी कलाकारों के बैन पर भी बात की।</b></p><img src="https://navbharattimes.indiatimes.com/thumb/msid-67604424,width-650,resizemode-4/weather.jpg" width="500" height="600"><p>पुलवामा में मुठभेड़ खत्म, तीन जैश आतंकी मारे गए
X
बॉलीवुड और राजनीति में यौन शोषण को शत्रुघ्न सिन्हा ने बताया 'आम बात'
X
के पुलवामा में हुए आतंकी हमले के बाद से लोगों के मन में बेहद गुस्सा है। सबकी अलग-अलग प्रतिक्रिया सामने आ रही हैं। कुछ लोग बातचीत कर इसे सुलझाने की बात कर रहे हैं तो कुछ इस हमले का जवाब तुरंत देने के बारे में कह रहे हैं। सभी की निगाहें पीएम मोदी के ऐक्शन पर टिकी हैं कि वह आतंकवादियों और पाकिस्तान को किस भाषा में करारा जवाब देंगे।इस मामले में ऐक्टर और राजनेता शत्रुघ्न सिन्हा ने अपना पक्ष रखते हुए कहा, 'हमें ध्यान रखना होगा कि जोश में कहीं अपना होश न खो बैठें। मैं जानता हूं कि पुलवामा में जो भी हुआ, उसके बाद लोगों के मन में गुस्सा उबल रहा है। यह हमला कायरता-बेशर्मी भरा कृत्य है। इस मामले में हमें सबसे संभव कठोर तरीके से निपटा जाना चाहिए।'शत्रुघ्न आगे कहते हैं, 'हमारे माननीय प्रधानमंत्री ने हमसे हिंसा के इस उन्मादी कृत्य का मुंहतोड़ जवाब देने का वादा किया है। हमें गुस्से में आकर जवाब नहीं देना चाहिए। हम सभी भारतीय घायल और चोट खाए हुए हैं। हमें कुछ करने से पहले अपने अगले कदम के बारे में गहराई से सोचना चाहिए।'पुलवामा हमले पर पंजाब के मंत्री नवजोत सिंह सिद्धू की बयान-बाजी पर प्रत्यक्ष रूप से कुछ भी बोलने से इनकार करते हुए शत्रुघ्न सिन्हा ने कहा कि राजनेताओं को इस प्रकार के बयान देने से बचना चाहिए। वह कहते हैं, 'किसी को भी कुछ कहने को लेकर सावधानी बरतने की जरूरत है। भारतीय जनता इस समय अमनपसंद आवाजें नहीं सुनना चाहती है। भारत इस वक्त बहुत गुस्से में है।'बॉलिवुड में पाकिस्तानी कलाकारों के प्रतिबंध पर शत्रुघ्न सिन्हा ने कहा, 'सांस्कृतिक आदान-प्रदान और उनके साथ क्या करना चाहिए, इस बारे में अभी सोचना तक भी सही नहीं होगा। मैं यह कहना चाहूंगा कि यह मोहम्मद रफी, किशोर कुमार, लता मंगेशकर और आशा भोसले की जमीन है। हमें किसी दूसरे देश के गायकों की जरूरत क्यों पड़ती है?'</p><a href='../../../Output/output.html'> Back to Output page </a> </body></html>