<!DOCTYPE html><html><body><h1>बिना बालों के होना भी सुखद अहसास : ताहिरा कश्यप</h1><p><b>Authors : </b>No Author Specified</p><p><b>Published on : </b>19&#47;01&#47;2019, 08&#58;58&#58;04</p><p><b>Bollywood News: आयुष्मान खुराना की पत्नी ताहिरा कश्यप ब्रेस्ट कैंसर से पीड़ित हैं। इलाज के दौरान उन्होंने बाल मुंड़वा लिया। उनका कहना है कि वह खुश हैं क्योंकि इससे उनको बालों के झंझट से छुटकारा मिला है।</b></p><img src="https://navbharattimes.indiatimes.com/thumb/msid-67596864,width-650,resizemode-4/weather.jpg" width="500" height="600"><p>लेखक, निर्देशक और अभिनेता आयुष्मान खुराना की पत्नी ताहिरा कश्यप ब्रेस्ट कैंसर से पीड़ित हैं और वह प्रिवेंटिव मैस्टेक्टमी (सर्जरी से स्तन निकलवाना) करवा रही हैं। इलाज के दौरान उन्होंने बाल मुंड़वा लिया। वह बताती हैं कि बाल मुंडवाने से उनको काफी सुखद अहसास मिला है, क्योंकि इससे उनको बालों के झंझट से छुटकारा मिला है।ताहिरा ने बुधवार को नए लुक में अपनी एक तस्वीर के साथ ट्वीट की था। उन्होंने तस्वीर के शीर्षक में लिखा, 'हलो दुनिया। नए लुक में मैं वही पुरानी हूं। एक्सटेंशंस लगाकर मैं थक चुकी थी, इसलिए यह नया लुक कैसा है? और काफी मुक्त महसूस कर रही हूं। मैंने कभी नहीं सोचा था कि मेरे सिर पर बाल नहीं रहेंगे, लेकिन अब मैं बेहतर महसूस कर रही हूं।'आयुष्मान ने ताहिरा की फोटो को रीट्वीट किया और उन्हें 'हॉटी' कहा। पिछले साल 22 सितंबर को ताहिरा ने सोशल साइट पर बताया था कि उन्हें हाई ग्रेड मैलिगनेंट सेल्स के साथ अपने दाहिने स्तन में डीसीआईएस (डक्टल सरसिनोमा इन सीटू) का पता चला है। वह मैस्टेक्टमी सर्जरी करवाने के बाद नवंबर में काम पर लौट आई थीं।</p><a href='../../../Output/output.html'> Back to Output page </a> </body></html>