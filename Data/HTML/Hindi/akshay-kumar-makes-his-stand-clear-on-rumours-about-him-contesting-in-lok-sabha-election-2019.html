<!DOCTYPE html><html><body><h1>लोकसभा चुनाव 2019 लड़ने की अफवाहों पर अक्षय कुमार ने दिया बयान</h1><p><b>Authors : </b>No Author Specified</p><p><b>Published on : </b>19&#47;03&#47;2019, 14&#58;06&#58;54</p><p><b>Bollywood News: कुछ दिनों से अक्षय कुमार के पॉलिटिक्स में आने की अटकलें लगाई जा रही थीं। अब खुद अक्षय ने इसे लेकर अपने विचार रखे हैं।</b></p><img src="https://navbharattimes.indiatimes.com/thumb/msid-68478991,width-650,resizemode-4/weather.jpg" width="500" height="600"><p>X
लोकसभा चुनाव 2019 की तारीखों की घोषणा और फिल्म 'केसरी' के ट्रेलर लॉन्च व प्रमोशन के बीच ऐसी खबरें आई थीं कि बॉलिवुड ऐक्टर अक्षय कुमार राजनीति में आ सकते हैं। इसके बाद इस तरह की भी अटकलें लगाई गईं कि अक्षय लोकसभा चुनाव में बतौर उम्मीदवार भी खड़े हो सकते हैं। अब इन अफवाहों को लेकर ऐक्टर का बयान सामने आया है।रिपोर्ट्स के मुताबिक, एक इंटरव्यू के दौरान जब अक्षय से उनके पॉलिटिक्स में उतरने की खबरों को लेकर सवाल किया गया तो खिलाड़ी कुमार ने ऐसी किसी भी संभावना से साफ इनकार कर दिया।अक्षय कुमार ने कहा कि वह बतौर ऐक्टर ही खुश हैं। उन्होंने कहा कि राजनीति उनका अजेंडा नहीं है। अक्षय ने साफ किया कि उनके विचार में वह पॉलिटिक्स में उतने अच्छे से काम या परफॉर्म नहीं कर सकेंगे जैसा वह बतौर ऐक्टर कर पा रहे हैं।वर्कफ्रंट की बात करें तो सारागढ़ी युद्ध पर आधारित अक्षय कुमार की फिल्म 'केसरी' 21 मार्च को रिलीज होने वाली है। इसे लेकर वह देशभर में ऐक्ट्रेस परिणीति चोपड़ा के साथ प्रमोशन ऐक्टिविटीज में जुटे हुए हैं। इसी के साथ वह फिल्म 'हाउसफुल 4' और 'सूर्यवंशी' में भी नजर आएंगे।</p><a href='../../../Output/output.html'> Back to Output page </a> </body></html>