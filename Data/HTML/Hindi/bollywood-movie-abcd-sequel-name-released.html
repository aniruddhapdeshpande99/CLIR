<!DOCTYPE html><html><body><h1>जारी हुआ फिल्‍म 'एबीसीडी' सीरीज के सीक्‍वल का नाम</h1><p><b>Authors : </b>No Author Specified</p><p><b>Published on : </b>04&#47;02&#47;2019, 23&#58;19&#58;32</p><p><b>Bollywood News: रेमो डिसूजा के निर्देशन में बनने वाली है फिल्‍म 'एबीसीडी' सीरीज की तीसरी कड़ी। हाल ही में इसके नाम की घोषणा की गई है। इस फिल्‍म में वरुण धवन और श्रद्धा कपूर के अलावा नोरा फतेही और और प्नभु देवा भी नजर आएंगे।</b></p><img src="https://navbharattimes.indiatimes.com/thumb/msid-67840404,width-650,resizemode-4/weather.jpg" width="500" height="600"><p>ऐक्‍टर वरुण धवन और ऐक्‍ट्रेस श्रद्धा कपूर आजकल फिल्‍म 'एबीसीडी' सीरीज़ के तीसरे पार्ट की शूटिंग में बिजी हैं। इसके अलावा अब फिल्‍म का नाम और पहला लुक भी शेयर किया जा चुका है तो दर्शकों में भी काफी उत्‍साह देखने को मिल रहा है। सोशल साइट्स पर लोगों के कॉमेंट्स से पता चला रहा है कि सभी इस फिल्‍म को लेकर कितना एक्‍साइटेड हैं।बता दें कि वरुण और श्रद्धा कपूर जो कि पहले भी इस फिल्‍म का हिस्‍सा रह चुके हैं। उन्‍होंने पंजाब में इस फिल्‍म की शूटिंग शुरू कर दी है। इस बारे में श्रद्धा कपूर और रेमो डिसूजा के अलावा वरुण ने अपने इंस्‍टाग्राम अकाउंट पर डीटेल भी शेयर की है। इसमें यह जानकारी दी गई है कि फिल्‍म कब रिलीज होगी।रेमो ने इंस्‍टाग्राम पर फिल्‍म का पहला लुक शेयर किया है। इसके अलावा बताया है कि फिल्‍म का नाम 'स्‍ट्रीट डांसर' है। साथ ही यह भी बताया कि फिल्‍म 8 नवंबर 2019 को रिलीज होगी। बता दें कि पहले इस फिल्‍म में श्रद्धा कपूर की जगह कटरीना कैफ को लिया जाना था लेकिन बाद में श्रद्धा का ही नाम फाइनल हुआ। इस फिल्‍म के प्रड्यूसर भूषण कुमार, कृष्‍ण कुमार और लिजेल डिसूजा हैं।श्रद्धा कपूर और वरुण धवन दोनों ने ही फिल्‍म 'एबीसीडी 2' में काम किया था। इनका कलेक्‍शन भी अच्‍छा रहा था। इसके चलते यह फिल्‍म हिट साबित हुई। ऐसे में इस तीसरे पार्ट से फिल्‍म मेकर्स और दर्शकों दोनों को ही काफी उम्‍मीदें हैं।</p><a href='../../../Output/output.html'> Back to Output page </a> </body></html>