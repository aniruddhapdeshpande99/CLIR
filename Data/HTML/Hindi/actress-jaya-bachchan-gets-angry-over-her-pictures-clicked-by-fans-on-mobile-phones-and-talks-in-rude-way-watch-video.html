<!DOCTYPE html><html><body><h1>विडियो: मोबाइल से फोटो खींचे जाने पर भड़कीं जया बच्चन, सरेआम लगा दी क्लास</h1><p><b>Authors : </b>No Author Specified</p><p><b>Published on : </b>20&#47;03&#47;2019, 21&#58;27&#58;19</p><p><b>Bollywood News: जया बच्चन के ये तेवर देख वहां मौजूद सभी लोग स्तब्ध रह गए और कोई भी आगे जाने की हिम्मत नहीं कर पाया। जया का यह विडियो इंटरनेट पर वायरल हो रहा है।</b></p><img src="https://navbharattimes.indiatimes.com/thumb/msid-68502914,width-650,resizemode-4/weather.jpg" width="500" height="600"><p>ऐक्ट्रेस जया बच्चन अपने सख्य रवैये और व्यवहार के लिए जानी जाती रही हैं। खासतौर पर फोटो क्लिक किए जाने को लेकर। तस्वीरें खींचे जाने पर जया का रिऐक्शन एकदम हैरान करने वाला होता है। कुछ साल पहले एक इवेंट के दौराना फटॉग्रफर्स द्वारा लगातार फोटो खींचे जाने की वजह से जया नाराज़ हो गई थीं और इवेंट के बीच में ही फटॉग्रफर्स की क्लास लगा दी थी।कुछ ऐसा ही नज़ारा एक बार फिर देखने को मिला जब जया बच्चन करण जौहर की मां हीरू जौहर के बर्थडे लंच से शामिल होकर वापस आ रही थीं। बाहर ही कुछ फटॉग्रफर्स खड़े थे जो उनकी तस्वीरें खींच रहे थे। इसी बीच एक फैन ने अपने फोन से जया की तस्वीरें खींचना शुरू कर दिया। जया इससे नाराज़ हो गईं और उस फैन से कहा, 'मोबाइल से क्यों ले रहे हो? हैं? ऐ, इधर आओ। मुझसे पूछा तुमने? तमीज सीखो।'यह सुनकर फैन वहां से चला गया। जया का यह रिऐक्शन आप इस विडियो में देख सकते हैं, जिसे इंस्टाग्राम पर शेयर किया गया है:जया यहीं नहीं रुकीं, आगे जाने पर एक अन्य शख्स ने भी उनकी फोटो मोबाइल में लेनी चाही तो उसे भी जया ने क्लास दे दी। उस शख्स से जया ने कहा, 'डोन्ट डू दैड। अभी उस आदमी को डांटा है।' यह सुनकर जब उस शख्स ने जया को सॉरी कहा तो जया ने पलटकर कहा, 'अंग्रेज़ी में सिर्फ सॉरी ही सीखा है।'जया के ये तेवर देखकर बाद में किसी ने भी आगे जाने की हिम्मत नहीं की और सब आपस में ही बात करते नज़र आए। वे बातें विडियो में आसानी से सुनी जा सकती हैं।</p><a href='../../../Output/output.html'> Back to Output page </a> </body></html>