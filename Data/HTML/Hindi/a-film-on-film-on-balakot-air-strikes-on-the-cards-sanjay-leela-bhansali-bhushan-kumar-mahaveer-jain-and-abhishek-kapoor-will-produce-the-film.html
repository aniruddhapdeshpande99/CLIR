<!DOCTYPE html><html><body><h1>सर्जिकल स्ट्राइक के बाद अब बालाकोट एयर स्ट्राइक पर बनेगी फिल्म?</h1><p><b>Authors : </b>No Author Specified</p><p><b>Published on : </b>04&#47;03&#47;2019, 10&#58;01&#58;12</p><p><b>Bollywood News: साल 2016 में भारतीय सेना ने पाकिस्तान के कब्जे वाले कश्मीर पर सर्जिकल स्ट्राइक की थी जिस पर फिल्म 'उरी: द सर्जिकल स्ट्राइक' बनी। अब पाकिस्तान में बालाकोट में भारतीय वायुसेना की एयर स्ट्राइक पर भी फिल्म बनाने की तैयारी चल रही है।</b></p><img src="https://navbharattimes.indiatimes.com/thumb/msid-68249889,width-650,resizemode-4/weather.jpg" width="500" height="600"><p>X
सूरत: अभिनंदन और पाकिस्तान पर हुए एयर स्ट्राइक प्रिंट वाली साड़ी की बढ़ी मांग
X
में पाकिस्तान के कब्जे वाले कश्मीर में 2016 में भारतीय सेना की सर्जिकल स्ट्राइक पर बनी फिल्म 'उरी: द सर्जिकल स्ट्राइक' रिलीज हुई थी जिसे दर्शकों ने काफी पसंद किया और फिल्म सुपरहिट हो गई। अब ऐसी खबर आ रही है कि हाल में पाकिस्तान में आतंकवादी ठिकानों पर भारतीय वायुसेना द्वारा की गई एयर स्ट्राइक पर भी एक फिल्म बनने जा रही है।बताया जा रहा है कि प्रड्यूसर-डायरेक्टर संजय लीला भंसाली , भूषण कुमार, महावीर जैन और अभिषेक कपूर 26 फरवरी को बालाकोट में हुई एयर स्ट्राइक पर फिल्म बनाने की तैयारी कर रहे हैं। बता दें कि इस एयर स्ट्राइक में भारतीय वायुसेना के मिराज 2000 विमानों ने आतंकी संगठन जैश-ए-मोहम्मद के पाकिस्तान में बालाकोट स्थित ठिकानों पर बमबारी की थी। कहा जा रहा है कि इस घटना पर फिल्म बनाने के लिए रिसर्च का काम शुरू हो चुका है और इसी साल इसकी शूटिंग शुरू कर दी जाएगी।फिल्म से जुड़े एक सूत्र के मुताबिक इस फिल्म के जरिए प्रड्यूसर भारतीय सेना के जवानों की बहादुरी को दुनियाभर में बताना चाहते हैं। यह भी कहा जा रहा है कि इस फिल्म की कमाई के अधिकतर भाग को आर्म्ड फोर्सेस वेलफेयर फंड में दिया जाएगा। हालांकि अभी तक इस फिल्म के लिए कास्टिंग नहीं हुई है लेकिन कहा जा रहा है कि बॉलिवुड के कई बड़े ऐक्टर्स ने इस फिल्म में अपनी रुचि जताई है।ऐसा कहा जा रहा है कि इस फिल्म का नाम 'बालाकोट', 'पुलवामा: द डैडली अटैक', 'सर्जिकल स्ट्राइक 2.0' 'हिंदुस्तान हमारा है' और 'हाउज द जोश?' जैसे किसी टाइटल पर रखा जा सकता है और इसके लिए कई फिल्म और टीवी मेकर्स ने टाइटल रजिस्टर कराने के लिए मोशन पिक्चर्स प्रड्यूसर्स असोसिएशन में अर्जी भी लगा दी है। अब देखना है कि 'उरी' के बाद भारतीय सेना की बहादुरी से भरपूर इस फिल्म को देखने का मौका कब मिलता है।</p><a href='../../../Output/output.html'> Back to Output page </a> </body></html>