<!DOCTYPE html><html><body><h1>फैन ने कहा, सलमान से शादी कर लो प्लीज़... तो बोलीं कटरीना कैफ</h1><p><b>Authors : </b>No Author Specified</p><p><b>Published on : </b>20&#47;02&#47;2019, 21&#58;26&#58;50</p><p><b>Bollywood News: बॉलिवुड ऐक्‍टर सलमान खान और ऐक्‍ट्रेस कटरीना कैफ दोनों ही काफी अच्‍छे दोस्‍त माने जाते हैं। उनके फैंस तो कई बार सोशल साइट्स पर दोनों को बतौर हज्‍बंड-वाइफ देखने के मेसेज भी करते हैं।</b></p><img src="https://navbharattimes.indiatimes.com/thumb/msid-68034157,width-650,resizemode-4/weather.jpg" width="500" height="600"><p>X
X
सलमान खान और कटरीना कैफ ने साथ में न केवल कई सारी फिल्में की हैं, बल्कि ऐक्ट्रेस की खान फैमिली से बॉन्डिंग भी बेहद खास है। इतना ही नहीं, रणबीर कपूर के साथ अफेयर से पहले सलमान के साथ कटरीना की डेटिंग को लेकर भी खूब खबरें सुनने को मिली थीं। हालांकि अब दोनों का कहना है कि वे सिंगल हैं, लेकिन फैन्स घुमा-फिरा कर अक्सर यह बात कह ही देते हैं कि उनकी जोड़ी एकसाथ अच्छी लगती है। हाल ही में एक फैन ने यही बात सोशल मीडिया पर कह डाला और इतना ही नहीं कैट ने उनकी इन बातों को नजरअंदाज़ न करते हुए रिऐक्ट भी किया।दरअसल कैट Famously Filmfare चैट शो में पहुंची थीं, जहां उन्हें उनकी और सलमान की फिल्म ' भारत ' के पोस्टर पर एक फैन का कॉमेंट दिखाया गया। इस कॉमेंट में लिखा था, 'प्लीज़ मैम, यह (सलमान) आपके लिए परफेक्ट हैं, शादी कर लो प्लीज़।' पहले तो कटरीना इस मेसेज को देखकर खिलखिलाकर हंस पड़ीं और फिर बोलीं, 'हम्म… यह मेरा रिऐक्शन है।'इस शो में कटरीना से एक अन्य फैन ने भी ऐसा ही सवाल था कि क्या वह शादी करेंगी? जिसपर उनका जवाब कुछ ऐसा था, 'मुझे सचमुच नहीं पता। जब मुझे वाकई कोई अच्छा मिल जाएगा तो हां।'वैसे याद दिला दें कि ऐसी ही बात एक बार सलमान भी खुद कह चुके हैं। यह बात तब की है, जब कटरीना और रणबीर के अफेयर की चर्चा तेज थी। उसी दौरान सलमान के घर पर एक पार्टी में खान ने कटरीना का परिचय कुछ अलग ही अंदाज में करवाया था या यूं कह सकते हैं कि कटरीना को ट्रोल किया था। सलमान ने पहले कहा 'कटरीना कैफ...और फिर थोड़ा रुककर बोले कटरीना कपूर' इसके तुरंत बाद थोड़ा रुककर वह हंसते हुए बोले 'इतना अच्‍छा चांस मिस किया खान होने का कि क्‍या बोलूं?'। सलमान की ये बातें सुनकर सभी खूब हंसे थे।बता दें कि सलमान और कटरीना इन दिनों अपनी फिल्म 'भारत' की शूटिंग में व्यस्त हैं। खबर है कि सलमान की यह आने वाली फिल्म हिंदी के अलावा तमिल, तेलुगू और मलयालम भाषाओं में भी रिलीज की जाएगी। फिल्म के अन्य कलाकारों में दिशा पाटनी और नोरा फतेही भी शामिल हैं और यह फिल्म इस साल ईद के मौके पर रिलीज होगी।</p><a href='../../../Output/output.html'> Back to Output page </a> </body></html>