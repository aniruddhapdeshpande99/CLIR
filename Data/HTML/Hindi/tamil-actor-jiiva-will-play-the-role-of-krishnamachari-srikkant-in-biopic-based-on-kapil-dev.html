<!DOCTYPE html><html><body><h1>कपिल देव की बायॉपिक में पूर्व क्रिकेटर कृष्णमाचारी श्रीकांत का रोल प्‍ले करेंगे जीवा</h1><p><b>Authors : </b>No Author Specified</p><p><b>Published on : </b>30&#47;01&#47;2019, 14&#58;23&#58;24</p><p><b>Bollywood News: ​जीवा का क्रिकेट से पुराना प्रेम है। उन्‍होंने खुद कई क्रिकेट मैच खेले हैं और विनिंग टीम्‍स का हिस्‍सा रहे हैं। ​​बता दें, इस फिल्‍म से जीवा बॉलिवुड डेब्‍यू करेंगे।</b></p><img src="https://navbharattimes.indiatimes.com/thumb/msid-67754200,width-650,resizemode-4/weather.jpg" width="500" height="600"><p>X
पूर्व क्रिकेटर कपिल देव पर बन रही बायॉपिक '83' में लीड ऐक्‍टर के तौर पर रणवीर सिंह नजर आएंगे। फिल्‍म में बलविंदर सिंह संधु का रोल निभाने के लिए ऐमी विर्क को फाइनल किया गया है।अब जो नया चेहरा फिल्‍म की स्‍टारकास्‍ट के साथ जुड़ा है, वह हैं तमिल ऐक्‍टर जीवा। पहले ऐसी खबरें आई थीं कि जीवा को फिल्‍म के लिए साइन किया गया है और ऐक्‍टर भी इसे लेकर काफी एक्‍साइटेड हैं।जीवा का क्रिकेट से पुराना प्रेम है। उन्‍होंने खुद कई क्रिकेट मैच खेले हैं और विनिंग टीम्‍स का हिस्‍सा रहे हैं। अब खबर है कि जीवा '83' में पूर्व क्रिकेटर कृष्णमाचारी श्रीकांत का किरदार निभाते दिखेंगे।प्रड्यूसर मधु ने इस बारे में एक अखबार को जानकारी दी है। उन्‍होंने कहा कि वह जीवा की शुरू से बड़ी फैन रही हैं। उन्‍होंने बताया कि उन्‍हें नहीं लगता कि श्रीकांत का रोल उनसे अच्‍छा कोई निभा सकता है।बता दें, इस फिल्‍म से जीवा बॉलिवुड डेब्‍यू करेंगे। फिल्‍म की स्‍टारकास्‍ट जल्‍द ही शूटिंग शुरू करेगी। यह फिल्म 10 अप्रैल 2020 को रिलीज होगी।</p><a href='../../../Output/output.html'> Back to Output page </a> </body></html>