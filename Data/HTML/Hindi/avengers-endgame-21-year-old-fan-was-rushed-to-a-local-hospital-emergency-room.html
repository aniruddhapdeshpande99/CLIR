<!DOCTYPE html><html><body><h1>Avengers: Endgame 'अवेंजर्स: एंडगेम' देख रो रही फैन को कराना पड़ा अस्पताल में भर्ती</h1><p><b>Authors : </b>No Author Specified</p><p><b>Published on : </b>29&#47;04&#47;2019, 08&#58;12&#58;23</p><p><b>Bollywood News: 'अवेंजर्स : एंडगेम' में काफी भावुक क्षण हैं। चीन में हाल ही में फिल्म देखते हुए सुपरहीरो सीरीज़ की इस अंतिम फिल्म को देखकर एक फैन इतना रोने लगी कि उसे अस्पताल में भर्ती करना पड़ा।</b></p><img src="https://navbharattimes.indiatimes.com/thumb/msid-69089160,width-650,resizemode-4/weather.jpg" width="500" height="600"><p>X
सुपरहीरो सीरीज़ की अंतिम फिल्म 'अवेंजर्स : एंडगेम' में इतने भावुक क्षण हैं कि दर्शक इसे देखते हुए रोने लगते हैं, लेकिन चीन में कुछ दिनों पहले एक अजीब घटना घटी जब 21 वर्षीय लड़की शिआओली फिल्म देखते-देखते रोने लगी। इसके बाद जब उसका रोना बंद नहीं हुआ तो उसे अस्पताल में भर्ती करना पड़ा।'फॉक्स 8' के अनुसार, शिआओली सिनेमा हॉल में बुरी तरह रो रही थी जिसके बाद वह गहरी-गहरी सांस लेने लगी और उसे सांस लेने में परेशानी होने लगी। उसे अस्पताल में भर्ती कराया गया जहां उसकी सांस को सामान्य करने के लिए उसे ऑक्सिजन दी गई।'इंटरनैशनल न्यूज' ने एक डॉक्टर के हवाले से कहा, 'मैंने देखा कि लड़की बुरी तरह सांस ले रही थी और उसके साथियों के अनुसार, यह उसके रोने के कारण हुआ। हमने उसे तत्काल ऑक्सिजन दी और उसे समझा-बुझा कर उसका रोना बंद कराया तब उसकी सांस सामान्य हुई।'एंथनी और जो रूसो द्वारा निर्देशित 'अवेंजर्स : एंडगेम' में रॉबर्ट डाउनी जूनियर, क्रिस इवांस, मार्क रुफालो और क्रिस हेम्सवर्थ प्रमुख भूमिकाओं में हैं।</p><a href='../../../Output/output.html'> Back to Output page </a> </body></html>