<!DOCTYPE html><html><body><h1>पुलवामा अटैक: आतंकी हमले पर जाह्नवी कपूर ने लिखा इमोशनल पोस्ट</h1><p><b>Authors : </b>No Author Specified</p><p><b>Published on : </b>16&#47;02&#47;2019, 19&#58;18&#58;55</p><p><b>Bollywood News: जम्मू-कश्मीर के पुलवामा में हुए आतंकी हमले पर कई बॉलिवुड सिलेब्स अपना गुस्सा जाहिर कर चुके हैं। अब जाह्नवी कपूर ने भी पोस्ट के जरिए भड़ास निकाली है।</b></p><img src="https://navbharattimes.indiatimes.com/thumb/msid-68024985,width-650,resizemode-4/weather.jpg" width="500" height="600"><p>देश के 40 वीर बेटों की जान लेने वाले पुलवामा आतंकी हमले पर अब ऐक्ट्रेस जाह्नवी कपूर का गुस्सा फूटा है। अपने सोशल मीडिया अकाउंट पर उन्होंने आतंकियों के खिलाफ भड़ास निकाली है वहीं शहीदों के परिवारवालों से सहानुभूति भी जताई है।इससे पहले शाहरुख खान, अक्षय कुमार, प्रियंका चोपड़ा, करण जौहर जैसे कई सितारे भी इस अटैक की निंदा कर चुके हैं। इसके अलावा अमिताभ बच्चन की तरफ से भी शहीदों के परिवारवालों की मदद करने की खबर आ चुकी है।जाह्नवी ने अपने पोस्ट के जरिए इस बात पर दुख जताया है कि उनके देश के जवानों को अपने लिए लड़ने का मौका भी नहीं मिला। वहीं एक न्यूज पेपर की हेडिंग और खबर की उन्होंने आलोचना की है जिसमें आतंकी हमले को स्वतंत्रता की लड़ाई बताया गया है। जाह्नवी ने दुख जताया है कि इन जवानों की न सिर्फ जिंदगी गई बल्कि ऐसे आर्टिकल से उनके राष्ट्र रक्षक होने के सम्मान को भी ठेस पहुंची है।इसके साथ ही जाह्नवी ने अमर शहीदों की आत्मा की शांति और उनके परिवारों को शक्ति मिलने की प्रार्थना की है।</p><a href='../../../Output/output.html'> Back to Output page </a> </body></html>