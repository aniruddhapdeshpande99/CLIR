<!DOCTYPE html><html><body><h1>विद्युत जामवाल बोले- हाथी हमारे स्टार, बताईं 'जंगली' के सेट की मजेदार बातें</h1><p><b>Authors : </b>No Author Specified</p><p><b>Published on : </b>16&#47;03&#47;2019, 18&#58;34&#58;52</p><p><b>Bollywood News: ऐक्टर विद्युत जामवाल की आने वाली फिल्म 'जंगली' की हर तरफ चर्चा है। लोगों को फिल्म का बेसब्री से इंतजार है। फिल्म के ट्रेलर को दर्शकों का अच्छा रेस्पांस मिल रहा है।</b></p><img src="https://navbharattimes.indiatimes.com/thumb/msid-68441414,width-650,resizemode-4/weather.jpg" width="500" height="600"><p>ऐक्टर विद्युत जामवाल की आने वाली फिल्म 'जंगली' की हर तरफ चर्चा है। लोगों को फिल्म का बेसब्री से इंतजार है। फिल्म के ट्रेलर को दर्शकों का अच्छा रेस्पांस मिल रहा है। हॉलिवुड डायरेक्टर चक रसेल के निर्देशन में बन रही फिल्म में हाथियों की बड़ी भूमिका है। इसके कारण फिल्म और भी आकर्षित करती है।विद्युत जामवाल का कहना है कि हाथी हमारे स्टार हैं। उन्होंने बताया कि हम फिल्म के सेट पर पत्ते और पत्तियों का इस्तेमाल करते थे लेकिन भोला का किरदार निभा रहे हाथी और उसकी गैंग उसे खा जाया करते थे। हम लोग यह सब देखते थे और उनके भोजन के खत्म होने का इंतजार करते थे।इसके बाद सेट दोबारा बनाया जाता था। यह सब देखकर बड़ा मजा आता था। हाथियों की इस आदत को देखकर हम सभी अपने आपको भाग्यशाली मानते थे। साथ ही विद्युत ने कहा कि ऐसा अनुभव बहुत कम होता है।फिल्म में ऐक्टर्स और क्रू मेंबर को निर्देश था कि हाथियों के साथ अच्छे से व्यवहार किया जाए, ताकि उन्हें किसी प्रकार की समस्या न हो। फिल्म में हाथी (भोला) और इंसान (राज- विद्युत) के बीच की दोस्ती और फिर लालची शिकारियों से जंगल के जानवरों को बचाने की कहानी है।'जंगली' के प्रॉड्यूसर विनीत जैन और को-प्रॉड्यूसर प्रीति साहनी हैं। फिल्म में विद्युत जामवाल के अलावा पूजा सावंत, आशा भट, अतुल कुलकर्णी और मकरंद देशपांडे मुख्य भूमिका में हैं। फिल्म 29 मार्च को सिनेमाघरों में आएगी।</p><a href='../../../Output/output.html'> Back to Output page </a> </body></html>