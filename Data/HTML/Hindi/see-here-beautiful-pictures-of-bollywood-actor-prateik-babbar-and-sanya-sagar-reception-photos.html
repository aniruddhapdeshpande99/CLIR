<!DOCTYPE html><html><body><h1>प्रतीक बब्‍बर और सान्‍या सागर के रिसेप्‍शन की डिफरेंट गेटअप वाली तस्‍वीरें</h1><p><b>Authors : </b>No Author Specified</p><p><b>Published on : </b>26&#47;01&#47;2019, 18&#58;33&#58;52</p><p><b>Bollywood News: बॉलिवुड ऐक्‍टर प्रतीक बब्‍बर और उनकी गर्लफ्रेंड सान्‍या सागर हाल ही में शादी के बंधन में बंधे। शादी के पहले की रस्‍मों की तस्‍वीरों में प्रतीक की हल्‍दी की ऐक्‍शन पोज फोटो काफी पसंद की गई। इसके बाद मुंबई में आयोजित रिसेप्‍शन में वह अलग अंदाज में नजर आए।</b></p><img src="https://navbharattimes.indiatimes.com/thumb/msid-67702817,width-650,resizemode-4/weather.jpg" width="500" height="600"><p>ऐक्‍टर प्रतीक बब्‍बर और उनकी गर्लफ्रेंड राइटर, डायरेक्‍टर और एडिटर सान्‍या सागर हाल ही में लखनऊ में शादी के बंधन में बंधे। इस दौरान शादी के पहले की रस्‍मों में प्रतीक की हल्‍दी वाले दिन ऐक्‍शन पोज वाली फोटो खूब वायरल हुई। लोगों ने इसे खूब पसंद भी किया। इसके बाद मुंबई में शादी का रिसेप्‍शन आयोजित किया गया। इसकी खास बात यह रही कि यहां दुल्‍हा प्रतीक और दुल्‍हन सान्‍या सागर अपने लुक को लेकर खासे चर्चा में रहे।बता दें कि दोनों ने ही काले रंग की ड्रेसेज का चुनाव करके बिल्‍कुल डिफरेंट गेटअप लिया था। रिसेप्‍शन में आए मेहमानों की नजरें बस इन्‍हीं दोनों पर टिकी रहीं। सान्‍या जहां ब्‍लैक गॉउन में लाइट वेट नेकलेस के साथ काफी अट्र्रैक्टिव लग रहीं थीं वहीं प्रतीक भी काले रंग के कोट सूट में खासे हैंडसम दिखाई दे रहे थे। इसके अलावा प्रतीक ने छड़ी और काले रंग की गोल टोपी से लुक को और भी खास बना दिया था।सोशल मीडिया पर प्रतीक और सान्‍या की रिसेप्‍‍‍‍‍शन की ये तस्‍वीरें खूब छाई हैं। साथ ही लोगों को ब्‍लैक कलर की ड्रेस थीम भी खासी पसंद आ रही है। प्रतीक बब्‍बर के वर्कफ्रंट की बात करें तो इस साल उनकी दो फिल्‍में 'छिछोरे' और 'ब्रह्मास्‍त्र' आने वाली है।</p><a href='../../../Output/output.html'> Back to Output page </a> </body></html>