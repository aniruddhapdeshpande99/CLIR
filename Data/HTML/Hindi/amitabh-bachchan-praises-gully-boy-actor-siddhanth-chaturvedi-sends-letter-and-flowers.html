<!DOCTYPE html><html><body><h1>'गली बॉय' के ऐक्टर सिद्धांत चतुर्वेदी से इंप्रेस हुए अमिताभ बच्चन, भेजे फूल और चिट्ठी</h1><p><b>Authors : </b>No Author Specified</p><p><b>Published on : </b>23&#47;02&#47;2019, 12&#58;54&#58;49</p><p><b>Bollywood News: फिल्म 'गली बॉय' में एमसी शेर का किरदार प्ले करने वाले सिद्धांत चतुर्वेदी ने अपने ऐक्टिंग से सभी को इंप्रेस किया है। इन लोगों में बीटाउन के दिग्गज अभिनेता अमिताभ बच्चन भी शामिल हैं।</b></p><img src="https://navbharattimes.indiatimes.com/thumb/msid-67881008,width-650,resizemode-4/weather.jpg" width="500" height="600"><p>Gully Boy Public Review: लोगों को कैसी लगी मूवी?
X
फिल्म ' गली बॉय ' ने रिलीज के साथ ही न सिर्फ दर्शकों बल्कि क्रिटिक्स का भी दिल जीत लिया। पहली बार पर्दे पर स्ट्रीट रैपर का किरदार प्ले करते दिखे रणवीर सिंह की ऐक्टिंग को काफी सराहा गया। हालांकि, फिल्म के एक और ऐक्टर ने अपनी दमदार ऐक्टिंग से न सिर्फ ऑडियंस बल्कि बॉलिवुड के अमिताभ बच्चन तक का दिल जीत लिया है।अमिताभ बच्चन ने 'गली बॉय' के ऐक्टर सिद्धांत चतुर्वेदी को उनकी ऐक्टिंग के लिए सराहा है। इसके लिए उन्होंने न सिर्फ फूल भेजे बल्कि उनकी तारीफ करते हुए हाथ से लिखी एक चिट्ठी भी भेजी। इसकी तस्वीरें सिद्धांत ने अपने इंस्टाग्राम अकाउंट पर शेयर की हैं।अमिताभ ने चिट्ठी में लिखा, 'सिद्धांत गली बॉय देखी और रहा न गया। किसी भी फिल्म में कलाकार का कैमरे के सामने साधारण रहना सबसे कठिन होता है। आप थे! आपकी अदाकारी पर बधाईयां और स्नेह'।तस्वीरों को पोस्ट करने के साथ ही सिद्धांत ने सोशल मीडिया पर अमिताभ बच्चन को धन्यवाद देते हुए मेसेज भी लिखा। 'सादर प्रणाम, आपका उपहार और आशीर्वाद मिला जो मेरे लिए अकल्पनीय है। इस ख़ुशी की व्याख्या मैं शब्दों में नहीं कर सकता। यह मेरे लिए सौभाग्य और गर्व का पल है, और अब बस आपके चरण स्पर्श की कामना करता हूं।'बता दें कि, सिद्धांत चतुर्वेदी ने फिल्म 'गली बॉय' में एमसी शेर का किरदार प्ले किया है जो रणवीर सिंह के किरदार मुराद के रैपर बनने के सपने को पूरा करने में मदद करता है।</p><a href='../../../Output/output.html'> Back to Output page </a> </body></html>