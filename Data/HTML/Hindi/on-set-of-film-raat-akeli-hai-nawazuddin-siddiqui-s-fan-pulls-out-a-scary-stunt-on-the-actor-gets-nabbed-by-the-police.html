<!DOCTYPE html><html><body><h1>शूटिंग के बीच नवाजुद्दीन सिद्दीकी के गले में हाथ डाल सेल्फी लेने पहुंचा जुनूनी फैन, पुलिस ने धर-दबोचा</h1><p><b>Authors : </b>No Author Specified</p><p><b>Published on : </b>25&#47;02&#47;2019, 14&#58;05&#58;24</p><p><b>Bollywood News: फिल्मी सितारों को देख उनके चाहने वालों का जुनून और उतावलापन कई बार सुर्खियों में आ जाता है, नवाजुद्दीन सिद्दीकी के साथ भी ऐसा ही कुछ हुआ जब उनके एक फैन ने भीड़ और सुरक्षा की परवाह किए बिना, कूद -फांद कर नवाज के पास पहुंचा और उनके गले में हाथ डाल सेल्फी लेने की कोशिश करने लगा।</b></p><img src="https://navbharattimes.indiatimes.com/thumb/msid-68150439,width-650,resizemode-4/weather.jpg" width="500" height="600"><p>X
X
सिद्दीकी इन दिनों उत्तरप्रदेश के कानपुर में अपनी अगली फिल्म 'रात अकेली है' की शूटिंग कर रहे हैं। नवाज की इस फिल्म का निर्देशन कर रहे हैं नए-नवेले निर्देशक हनी त्रेहान। नवाज इस फिल्म में यूपी पुलिस अफसर की भूमिका में नजर आएंगे, जो एक मर्डर की गुत्थी को सुलझाने में जुटे हैं।हैलट अस्पताल में शनिवार सुबह से शुरू हुई फिल्म की शूटिंग के दौरान माहौल आम दिनों से कुछ अलग नजर आया।मरीजों की देखरेख के लिए अस्पताल पहुंचे परिवाले शांत होकर फिल्म की शूटिंग देखा। कुछ लोगों ने नवाजुद्दीन को सेट पर देखकर कहा कि देखो 'बजरंगी भाईजान' वाला पत्रकार आया है। बाद में लोग समजह गए कि नवाजुद्दीन फिल्म की शूटिंग कर रहे हैं। फिल्म की शुरुआती शूटिंग स्वरूप नगर इलाके में स्थित लाला लाजपत राय (एलएलआर) अस्पताल में हुई। शनिवार को कुछ और सीन्स के लिए फिल्म की टीम बिठूर पहुंची। इस वक्त तक शूटिंग बिना किसी परेशानी के हो रही थी, मगर रविवार को जैसे ही फिल्म की टीम कोतवाली रवाना हुई, तभी वहां सेट पर एक शॉकिंग घटना घटी।नवाज अपने सीन्स की शूटिंग में बेहद व्यस्त थे। सेट पर उन्हें शूटिंग करते हुए देखने और उनके साथ तस्वीरें खिंचवाने के लिए बड़े पैमाने पर लोग इकट्ठा हो गए थे। शूटिंग की व्यस्तता के बीच एक जुनूनी फैन ने, कुछ इस तरह की हरकत की कि हर कोई हैरान रह गया। कड़ी सुरक्षा के बीच नवाज का एक फैन सुरक्षा में जुटे तमाम बाउंसर्स को चकमा देकर बेहद फुर्ती से नवाज के करीब पहुंच गया और नवाज के गले में हाथ डालते हुए सेल्फी लेने कोशिश भी की।ड्यूटी पर मौजूद पुलिसवालों ने तत्परता दिखाते हुए तत्काल कार्रवाई की और अचानक से नवाज के बेहद करीब पहुंचने वाले फैन को अपनी गिरफ्त में ले लिया और फिर उसे वहां हटाया गया। 'रात अकेली है' में नवाज के साथ राधिका आप्टे अहम भूमिका में हैं। नवाज की हालिया रिलीज़ फिल्म दिवंगत नेता बाल ठाकरे की बायॉपिक 'ठाकरे' थी, इस फिल्म में नवाज के अभिनय की जमकर तारीफ हुई।नवाज इन दिनों अपनी एक एक और फिल्म ' फोटोग्राफ ' को लेकर भी सुर्खियों में हैं। इस फिल्म की स्क्रीनिंग बर्लिन फिल्म फेस्टिवल में की गई थी, जहां फिल्म को खूब सराहा गया था। 'फोटोग्राफ' में नवाज के साथ सान्या मल्होत्रा, विजय राज और जिम सर्ब भी अहम भूमिका में हैं। यह फिल्म 15 मार्च को देशभर के सिनेमाघरों में रिलीज़ होगी।</p><a href='../../../Output/output.html'> Back to Output page </a> </body></html>