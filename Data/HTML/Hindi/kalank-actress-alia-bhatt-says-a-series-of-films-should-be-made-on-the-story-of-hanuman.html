<!DOCTYPE html><html><body><h1>हनुमान की कहानी पर सीरीज ऑफ फिल्म बननी चाहिए: आलिया भट्ट</h1><p><b>Authors : </b>No Author Specified</p><p><b>Published on : </b>08&#47;04&#47;2019, 10&#58;56&#58;32</p><p><b>Bollywood News: अभिनेत्री आलिया भट्ट चाहती हैं कि हनुमानजी की कहानियों पर फिल्मों की श्रृंखला बनाई जानी चाहिए, आलिया कि मानें तो उन्हें इस बात पर अचरज है कि अब तक फिल्म इंडस्ट्री में हनुमानजी को लेकर किसी के कोई कहानी क्यों नहीं लिखी।</b></p><img src="https://navbharattimes.indiatimes.com/thumb/msid-68772177,width-650,resizemode-4/weather.jpg" width="500" height="600"><p>रणबीर संग शादी की खबरों पर आलिया भट्ट ने तोड़ी चुप्पी
X
X
कहती हैं कि वह भगवान हनुमानजी की कहानियों से बेहद प्रभावित हैं, हनुमानजी की कहानियों पर अलग-अलग तरह से कई सीरियल और तमाम कार्टून तो खूब बनाए गए हैं, लेकिन उनकी कहानी पर अब तक पूरी फिल्म नहीं बनी। आलिया की मानें तो हनुमान की कहानी इतनी ज्यादा दिलचस्प है कि इस पर कोई एक फिल्म नहीं, बल्कि सीरीज ऑफ फिल्म बनाई जा सकती हैं।फिल्म ' कलंक ' के प्रमोशनल इंटरव्यू के दौरान नवभारतटाइम्स डॉट कॉम से हुई खास बातचीत में आलिया ने कहा, 'मुझे यह जरूर पता है कि किस तरह की फिल्म में काम करना है, लेकिन यह नहीं पता कि किस तरह के मुद्दों वाली कहानी को चुनना चाहिए। अब तक मैंने फिल्मों के चुनाव को लेकर यह नहीं सोचा है कि किसी विशेष मुद्दे पर फिल्म की कहानी मिलेगी तो करूंगी। कभी-कभी ऐसा होता कि कोई विषय सामने आ जाता है और लगता है कि यह कहानी सबके सामने आए।'आलिया आगे कहती हैं, 'मुझे पिछले काफी समय से हनुमानजी की कहानी को लेकर ऐसा लगता है कि यह कहानी लोगों के सामने अलग-अलग ढंग से आनी चाहिए। हनुमानजी पर बहुत सारी कहानियां है, कई कार्टून और टीवी सीरियल भी बनाए गए हैं, हनुमान को लेकर फिल्म बनानी चाहिए। हनुमानजी की कहानी बहुत लंबी है, इसलिए इस पर सीरीज ऑफ फिल्म बननी चाहिए। हनुमानजी की कहानी पर माइंड ब्लोइंग फिल्म बनेगी। मैं बहुत बार सोचती हूं कि किसी ने अब तक हनुमानजी की कहानी को लिखा क्यों नहीं है।'आलिया भट्ट की रिलीज़ के लिए तैयार फिल्म 'कलंक' में उनके अलावा माधुरी दीक्षित, सोनाक्षी सिन्हा, वरुण धवन, आदित्य रॉय कपूर, कुणाल खेमू और संजय दत्त अहम किरदारों में नजर आएंगे। 1940 की पृष्ठभूमि पर बनी पीरियड ड्रामा 'कलंक' का निर्देशन अभिषेक बर्मन ने किया है। यह फिल्म 17 अप्रैल को देशभर के सिनेमाघरों में रिलीज़ होगी। करण जौहर इस फिल्म के निर्माता हैं। आपको याद होगा कि यह वही फिल्म है, जिसमें ऐक्टिंग के लिए ऐक्ट्रेस श्रीदेवी तैयार हो गई थीं और इसके कुछ समय बाद ही उनके निधन की खबर ने फैन्स को झकझोर दिया था। बाद में इसी रोल के लिए माधुरी को साइन किया गया था।</p><a href='../../../Output/output.html'> Back to Output page </a> </body></html>