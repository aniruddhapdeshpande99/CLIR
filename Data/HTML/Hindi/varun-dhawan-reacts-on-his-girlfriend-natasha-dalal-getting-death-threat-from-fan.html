<!DOCTYPE html><html><body><h1>Varun Dhawan Reacts On His Girlfriend Natasha Dalal Getting Death Threat From Fan - गर्लफ्रेंड को फैन से जान से मारने की धमकी मिलने पर बोले वरुण धवन</h1><p><b>Authors : </b>No Author Specified</p><p><b>Published on : </b>10&#47;04&#47;2019, 08&#58;45&#58;44</p><p><b>Bollywood News: वरुण धवन की एक क्रेजी फैन उनके घर के बाहर जा पहुंची और उसने उनकी गर्लफ्रेंड को जान से मारने की धमकी दी। इस पर अब ऐक्टर ने रिऐक्शन दिया है।</b></p><img src="https://navbharattimes.indiatimes.com/thumb/msid-68804801,width-650,resizemode-4/weather.jpg" width="500" height="600"><p>देखें- 'माधुरी मैम' पर आलिया ने ली वरुण की मौज
X
ऐक्टर वरुण धवन को दुनियाभर में मौजूद अपने फैन्स से काफी प्यार मिलता है, लेकिन हाल ही में जो हुआ उससे वह हक्के-बक्के रह गए थे। कुछ दिन पहले वरुण की एक फीमेल फैन उनके घर के बाहर जा पहुंची और उसने ऐक्टर की गर्लफ्रेंड को जान से मारने की धमकी देना शुरू कर दिया। इस मामले में फैन के खिलाफ मामला दर्ज कर लिया गया है। अब घटना पर पहली बार वरुण धवन का रिऐक्शन सामने आया है।रिपोर्ट्स के मुताबिक, मीडिया द्वारा इस मामले पर सवाल किए जाने पर वरुण ने कहा कि वह इस पर ज्यादा कुछ नहीं बोल सकते हैं क्योंकि इस मामले से अब पुलिस भी जुड़ी है। उन्होंने कहा कि यह काफी दुर्भाग्यपूर्ण है कि वह इस पर अपनी राय नहीं रख सकते हैं।रिपोर्टस की मानें तो जब फैन ने नताशा को लेकर धमकी देना शुरू किया तो वरुण शॉक में चले गए थे। ऐक्टर की सुरक्षा में लगी टीम के एक सदस्य ने बताया कि पहले तो फैन वरुण के घर के बाहर पहुंची और फिर चिल्लाते हुए कहने लगी कि वह नताशा को जान से मार देगी। इस बारे में तुरंत वरुण को सूचित किया गया। इस बारे में सुनते ही वह इतने हक्के-बक्के रह गए कि उन्हें समझ ही नहीं आ रहा था कि वह क्या करें।पुलिस को सूचित किए जाने पर फैन को वहां से हटा दिया गया और उसके खिलाफ अलग-अलग धाराओं में मामले दर्ज किए गए। सिक्यॉरिटी मेंबर ने बताया कि उनके लिए भी यह हैरान करने वाला मामला था क्योंकि आमतौर पर फैन इतने अग्रेसिव नहीं होते हैं।</p><a href='../../../Output/output.html'> Back to Output page </a> </body></html>