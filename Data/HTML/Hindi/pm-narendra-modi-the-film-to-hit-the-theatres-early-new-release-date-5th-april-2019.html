<!DOCTYPE html><html><body><h1>अब 5 अप्रैल को रिलीज़ होगी 'PM Narendra Modi'</h1><p><b>Authors : </b>No Author Specified</p><p><b>Published on : </b>19&#47;03&#47;2019, 10&#58;40&#58;17</p><p><b>Bollywood News: पीएम मोदी की जिंदगी पर बनीं फिल्म 'PM Narendra Modi' पहले 12 अप्रैल को रिलीज़ होने वाली थी, लेकिन अब इसे एक हफ्ते पहले यानी 5 अप्रैल को रिलीज़ करने का फैसला किया गया है, निर्माता कहते हैं कि फिल्म को एक हफ्ते पहले पब्लिक डिमांड पर रिलीज़ किया जा रहा है।</b></p><img src="https://navbharattimes.indiatimes.com/thumb/msid-68475794,width-650,resizemode-4/weather.jpg" width="500" height="600"><p>X
X
के जीवन पर बनने वाली फिल्म ' पीएम नरेंद्र मोदी ' 12 अप्रैल को रिलीज होने वाली थी, लेकिन आनन-फानन में फिल्म की रिलीज़ डेट को एक हफ्ते पहले खिसका कर 5 अप्रैल कर दिया गया है। फिल्म में पीएम मोदी का किरदार अभिनेता विवेक ओबेरॉय निभा रहे हैं। फिल्म का निर्देशन 'मैरीकॉम' और 'सरबजीत' जैसी फिल्म बनाने वाले निर्देशक उमंग कुमार ने किया है।निर्माता बताते हैं कि उन्होंने पब्लिक डिमांड पर फिल्म को एक हफ्ते पहले रिलीज़ करने का फैसला किया है। फिल्म निर्माताओं ने बताया कि फिल्म की शूटिंग जनवरी के आखिरी दिनों में गुजरात में शुरू की गई थी। फिलहाल मुंबई में इसके आखिरी हिस्से की शूटिंग चल रही है। उमंग कुमार बताते हैं, 'पीएम नरेंद्र मोदी, नरेंद्र दामोदरदास मोदी की गुजरात के मुख्यमंत्री के रूप में उनकी शुरुआत से लेकर 2014 में प्रधानमंत्री पद का उम्मीदवार घोषित किये जाने तक के सफर पर आधारित है। फिल्म में विवेक ओबेरॉय के अलावा दर्शन कुमार, मनोज जोशी, प्रशांत नारायणन, जरीना वहाब, बमन ईरानी, अंजन श्रीवास्तव और बरखा बिष्ट सेनगुप्ता नजर आएंगी।पहले फिल्म का पोस्टर जारी किया गया था। अब फिल्म में विवेक के किरदार के अलग-अलग लुक के फोटो सामने आए हैं। कुल 9 फोटोज में विवेक ओबेरॉय ने पीएम मोदी का हर अंदाज दिखाने की कोशिश की है। फिल्म में मनोज जोशी ने अमित शाह का किरदार निभाया है, इसके अलावा गुजरे जमाने की मशहूर ऐक्ट्रेस जरीना वहाब फिल्म पीएम मोदी की मां हीराबेन मोदी की भूमिका में दिखाई देंगी।</p><a href='../../../Output/output.html'> Back to Output page </a> </body></html>