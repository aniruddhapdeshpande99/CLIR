<!DOCTYPE html><html><body><h1>न्यासा के बॉलिवुड डेब्यू पर बोलीं काजोल, अभी वह बोर्ड एग्जाम की तैयार कर रही हैं</h1><p><b>Authors : </b>No Author Specified</p><p><b>Published on : </b>22&#47;04&#47;2019, 14&#58;49&#58;15</p><p><b>Bollywood News: दादा साहेब फाल्के अवॉर्ड फंक्शन में न्यासा के बॉलिवुड डेब्यू के बारे में पूछे जाने पर काजोल ने कहा कि मीडिया को न्यासा को ब्रेक देना चाहिए और उन्हें स्पेस देना चाहिए।</b></p><img src="https://navbharattimes.indiatimes.com/thumb/msid-68989266,width-650,resizemode-4/weather.jpg" width="500" height="600"><p>X
और अजय देवगन अपनी बेटी न्यासा को लेकर काफी प्रॉटेक्टिव हैं। दोनों अकसर मीडिया से न्यासा के बारे में बातें न करने के लिए कहते हैं। हाल ही में न्यासा की एक तस्वीर सामने आई थी जिसपर सोशल मीडिया यूजर्स ने उन्हें ट्रोल कर दिया था। इसपर भी काजोल और अजय ने मीडिया को न्यासा से दूर रहने के लिए कहा था। अब काजोल ने एक बार फिर से मीडिया से कुछ ऐसा ही कहा है।दादा साहेब फाल्के अवॉर्ड फंक्शन में न्यासा के बॉलिवुड डेब्यू के बारे में पूछे जाने पर काजोल ने कहा कि मीडिया को न्यासा को ब्रेक देना चाहिए और उन्हें स्पेस देना चाहिए। इससे पहले अजय देवगन ने भी कहा था कि वह और काजोल स्टार्स हैं। उन्हें पता है कि उनके बारे में बातें होंगी लेकिन उनके बच्चों को जज करना ठीक नहीं है।न्यासा के करियर के बारे में बात करते हुए काजोल ने कहा, 'वह अभी सिर्फ 16 साल की है। मुझे लगता है कि आप लोगों को उससे ब्रेक लेना चाहिए। उसे स्पेस दीजिए। हाल ही में उसने अपना 16वां बर्थडे मनाया है। अभी वह 10वीं में है और अपने बोर्ड एग्जाम्स की तैयारी कर रही है।' दादा साहेब फाल्के एक्सेलेंस अवॉर्ड मिलने पर काजोल ने अपनी खुशी जताई। उन्होंने कहा, 'यह बहुत मायने रखता है। आपको जब भी कोई अवॉर्ड मिलता है, आप खुश होते हैं। मैं जूरी का धन्यवाद करती हूं।'</p><a href='../../../Output/output.html'> Back to Output page </a> </body></html>