<!DOCTYPE html><html><body><h1>फिल्म 'सड़क- 2' में रिक्रिएट किया जाएगा चर्चित गाना 'तुम्हें अपना बनाने की कसम'</h1><p><b>Authors : </b>No Author Specified</p><p><b>Published on : </b>09&#47;03&#47;2019, 20&#58;55&#58;38</p><p><b>Bollywood News: महेश भट्ट 1991 में आई फिल्म सड़क के सीक्वल से वापसी कर रहे हैं। संजय दत्त और पूजा भट्ट अभिनीत सड़क के सीक्वल में अब आदित्य रॉय कपूर और अलिया भट्ट दिखाई देंगे।</b></p><img src="https://navbharattimes.indiatimes.com/thumb/msid-68336554,width-650,resizemode-4/weather.jpg" width="500" height="600"><p>फिल्म निर्माता-निर्देशक महेश भट्ट एक बार फिर सक्रिय नजर आ रहे हैं। महेश भट्ट 1991 में आई फिल्म सड़क के सीक्वल से वापसी कर रहे हैं। संजय दत्त और पूजा भट्ट अभिनीत सड़क के सीक्वल में अब आदित्य रॉय कपूर और अलिया भट्ट दिखाई देंगे।रिपोर्ट के अनुसार सड़क फिल्म के सबसे चर्चित गाने 'तुम्हें अपना बनाने की कसम' को सीक्वल के लिए दोबारा रिक्रिएट किए जाने की खबर है। ऐसा पहली बार नहीं है कि इस गाने का दोबारा रिक्रिएट किया जाएगा, इससे पहले 2017 में आई फिल्म 'हेट स्टोरी 3' में इस गाने को रिक्रिएट किया गया था।बता दें कि ' सड़क-2 ' 25 मार्च 2020 को रिलीज होगी। अलिया भट्ट पहली बार अपने पिता महेश भट्ट के साथ काम करेंगी। इसके अलावा यह पहला मौका होगा जब अलिया भट्ट बहन पूजा भट्ट के साथ स्क्रीन शेयर करेंगी। हाल ही में एक इंटरव्यू के दौरान आलिया ने यह बात मानी थी कि वह अपने पिता के साथ 'सड़क-2' में काम करने को लेकर नर्वस हैं।</p><a href='../../../Output/output.html'> Back to Output page </a> </body></html>