<!DOCTYPE html><html><body><h1>संघर्ष के दिनों को याद कर बोलीं काजोल, 'धूप हो या बारिश, लगातार 14 घंटों तक किया काम'</h1><p><b>Authors : </b>No Author Specified</p><p><b>Published on : </b>02&#47;05&#47;2019, 20&#58;20&#58;58</p><p><b>Bollywood News: बॉलिवुड में दो दशक से भी ज्यादा वक्त से सक्रिय काजोल ने हाल ही में अपने संघर्ष के दिनों को याद करते हुए 'इश्क' मूवी की एक फोटो शेयर की और बताया कि धूप या बारिश के बावजूद भी वह कैसे 14 घंटे काम करती थीं।</b></p><img src="https://navbharattimes.indiatimes.com/thumb/msid-69149015,width-650,resizemode-4/weather.jpg" width="500" height="600"><p>Throwback to Ishq..... Big phones, sitting on set all day coz we had no vans and the rooms were too far away to kee… https://t.co/weMkfnj8Yh — Kajol (@KajolAtUN) 1556773384000
काजोल और रानी मुखर्जी हैं बहनें, जाने ये रोचक बातें
X
अपनी ऐक्टिंग के दम पर हिंदी फिल्म इंडस्ट्री में पहचान बनाने वाली ऐक्ट्रेस काजोल को बॉलिवुड में दो दशक से भी ज्यादा का वक्त हो चुका है। इतने सालों में काजोल ने सिर्फ अपने करियर के उतार-चढ़ाव देखे बल्कि बॉलिवुड में आए बदलाव भी करीब से महसूस किए। काजोल का बैकग्राउंड भले ही फिल्मी रहा। भले ही उन्हें ऐक्टिंग विरासत में मिली, लेकिन फिल्मी दुनिया में उनके दिन काफी संघर्ष भरे रहे।हाल ही में काजोल ने अपनी एक पुरानी सुपरहिट फिल्म 'इश्क' का शूटिंग के दौरान का एक फोटो शेयर किया। इस फोटो में काजोल टच-अप लेती नजर आ रही हैं। इस फोटो के साथ काजोल ने संघर्ष के उन दिनों को याद करते हुए लिखा, 'इश्क के वक्त की फोटो है..बड़े-बड़े फोन, पूरे दिन सेट पर ही बैठे रहते थे क्योंकि हमारे पास उन दिनों कोई वैनिटी वैन नहीं होती थी..और रूम इतनी दूर होते थे कि बार-बार जाकर वापस नहीं आया जा सकता था। इसके बावजूद हम 14-14 घंटे काम करते थे, फिर चाहे बारिश आए या धूप। और हम सभी अच्छे दिखते थे। क्या 90 के दशक में काम कर चुके लोग इस बात से सहमत हैं।'इस पोस्ट में काजोल ने 'इश्क' फिल्म के को-स्टार्स अजय देवगन , जूही चावला और आमिर खान को भी टैग किया। साथ में उन्होंने शाहरुख खान को भी टैग किया। शाहरुख के साथ काजोल ने 'दिलवाले दुल्हनिया ले जाएंगे' में काम किया था जो 90 के दशक में ही रिलीज हुई थी।बात करें काजोल की आने वाली फिल्मों की, तो वह जल्द ही अपने पति अजय देवगन के साथ फिल्म 'तानाजी: द अनसंग वॉरियर' में नजर आएंगी। यह फिल्म 2020 में रिलीज होगी। इससे पहले वह शाहरुख स्टारर 'जीरो' में गेस्ट अपियरेंस में नजर आईं।</p><a href='../../../Output/output.html'> Back to Output page </a> </body></html>