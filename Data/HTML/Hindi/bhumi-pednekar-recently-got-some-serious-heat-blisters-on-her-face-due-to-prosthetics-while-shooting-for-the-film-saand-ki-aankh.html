<!DOCTYPE html><html><body><h1>'सांड की आंख' के सेट पर जल गया भूमि पेडनेकर का चेहरा</h1><p><b>Authors : </b>No Author Specified</p><p><b>Published on : </b>18&#47;04&#47;2019, 13&#58;38&#58;48</p><p><b>Bollywood News: फिल्म की शूटिंग के दौरान अभिनेत्री भूमि पेडनेकर का चेहरा जल गया है, भूमि इन दिनों उत्तर प्रदेश की भीषण गर्मी में अपनी फिल्म 'सांड की आंख' की शूटिंग कर रही हैं।</b></p><img src="https://navbharattimes.indiatimes.com/thumb/msid-68936427,width-650,resizemode-4/weather.jpg" width="500" height="600"><p>X
इन दिनों फिल्म ' सांड की आंख ' की शूटिंग कर रही हैं। हाल ही में फिल्म की शूटिंग के दौरान प्रास्थेटिक के कारण भूमि का चेहरा जल गया। चेहरे पर कुछ गंभीर छाले पड़ गए, भूमि की पी आर टीम ने एक तस्वीर भेजी है, जिसमें उनके चेहरे पर मेकअप से जलने के दाग दिखाई दे रहे हैं। किसी भी ऐक्टर के लिए उनका चेहरा बहुत महत्वपूर्ण होता है।चेहरे में इस तरह के दाग बनने के बाद भूमि ने विशेषज्ञ डॉ. की सलाह ली और शूटिंग जारी रखी, फिल्म के निर्देशक तुषार हीरानंदानी और फिल्म निर्माता अनुराग कश्यप को असुविधा न हो, इसलिए भूमि ने फिल्म की शूटिंग को आड़े नहीं आने दिया। फिल्म में काम कर रहे क्रू मेंबर ने बताया, 'भूमि फिल्म में चंद्रो तोमर का किरदार निभा रही हैं, जो अपनी बहन प्रकाशी ( तापसी पन्नू ) के साथ दुनिया की सबसे उम्रदराज महिला शार्पशूटर हैं। भूमि को हर दिन अपनी भूमिका के लिए 3 घंटे का मेकअप करना होता है और उत्तर प्रदेश की तेज गर्मी में 8 घंटे से अधिक समय तक शूटिंग करती है। गर्मी और धूल के बीच शूटिंग करते हुए भूमि की त्वचा अंदर ही अंदर जलने लगी, भूमि ने इस बारे में बिल्कुल भी बात नहीं की थी और शूटिंग जारी रखी, क्योंकि वह जानती थीं कि वह एक टाइट शेड्यूल पर हैं और फिल्म को रैप करने की जरूरत है।'भूमि ने पहले सोशल मीडिया पर अपनी त्वचा के जलने की एक तस्वीर अपलोड की थी, लेकिन बाद में इसे हटा दिया। भूमि की टीम ने बताया, 'फिल्म का मेकअप बहुत ही चुनौतीपूर्ण है, लेटेक्स और चिपकने जैसे रसायनों का मिश्रण अभिनेताओं पर हर रोज इस्तेमाल किया जाता है, क्योंकि उन्हें स्क्रीन पर दो बूढ़ी महिलाओं की तरह दिखने की जरूरत है। हम अत्यधिक तापमान में भी शूटिंग कर रहे हैं जिसके कारण भूमि की त्वचा जलने लगी। यह एक छोटे से दाने के रूप में शुरू हुआ था, लेकिन बाद में यह जलन पूरे चेहरे पर फैल गई।'भूमि ने बताया कि उन्होंने इसके बारे में अपने त्वचा विशेषज्ञ से सलाह ली है। वह कहती हैं, 'केवल एक चीज जो मैं कर सकती हूं, वह है मेरी त्वचा और चेहरे को ठंडा करने के लिए एलोवेरा का इस्तेमाल। मैं इसके लिए किसी भी तरह के मेडिकेटेड स्किन केयर प्रॉडक्ट का इस्तेमाल नहीं कर सकती, क्योंकि मैं अपने चेहरे के साथ कुछ और नहीं करना चाहती। एक कलाकार के रूप में, इस फिल्म की रचनात्मकता से मैं पूरी तरह से संतुष्ट हूं और मैं अपने त्वचा के जलने की घटना को एक ऐसे प्रॉजेक्ट के लिए गर्व मानती हूं, जिसे मैंने अपना सबकुछ दिया है।'वैसे 'सांड की आंख' का जब पहला पोस्टर आया तो सोशल मीडिया में तापसी और भूमि के इसी मेकअप की जमकर जगहंसाई भी हुई। कुछ लोगों ने लिखा कि ऐसा लग रहा है, जैसे मुल्तानी मिट्टी पोत ली हो। कुछ ने निर्देशक को सलाह दी कि इस घटिया मेकअप से तो अच्छा था कि किसी उम्रदराज ऐक्ट्रेस को मौका दिया होता। सोशल मीडिया में मेकअप को लेकर हुई फजीहत के बाद भूमि की यह तस्वीर सामने आई है। कहीं इस तस्वीर से भूमि लोगों को मेकअप से होने वाली तकलीफ बताकर पोस्टर की गलतियों को तो नहीं छिपा रही हैं। वैसे यह बॉलिवुड हैं, फिल्म आ रही होती है तो हर तरह का प्रमोशन जरूरी होता है।</p><a href='../../../Output/output.html'> Back to Output page </a> </body></html>