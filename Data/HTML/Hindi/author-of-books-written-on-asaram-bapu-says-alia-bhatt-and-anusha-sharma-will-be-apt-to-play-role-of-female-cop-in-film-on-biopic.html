<!DOCTYPE html><html><body><h1>आसाराम बापू की बायॉपिक में होंगी Alia Bhatt और अनुष्का शर्मा?</h1><p><b>Authors : </b>No Author Specified</p><p><b>Published on : </b>02&#47;05&#47;2019, 13&#58;27&#58;40</p><p><b>Bollywood News: हाल ही में प्रड्यूसर सुनील बोहरा ने कहा था कि वह आसाराम बापू पर फिल्म बनाने की सोच रहे हैं। ऐसे में अब देखना होगा कि इसकी स्टारकास्ट में किन सितारों के नाम आते हैं।</b></p><img src="https://navbharattimes.indiatimes.com/thumb/msid-69141590,width-650,resizemode-4/weather.jpg" width="500" height="600"><p>कंगना की बहन रंगोली ने आलिया की नागरिकता को बनाया निशाना
X
रेप के आरोपों और इन मामलों में कोर्ट द्वारा दोषी करार दिए जाने वाले आसाराम बापू पर प्रड्यूसर सुनील बोहरा मूवी बनाने की सोच रहे हैं। उन्होंने आसाराम पर लिखी गई किताबों 'गॉड ऑफ सिन: द कल्ट', 'क्लाउट' और 'डाउनफॉल ऑफ आसाराम बापू' के राइट्स ले लिए हैं। इनके लेखक उशीनर मजूमदार ने हाल ही में फिल्म व इसकी कास्ट को लेकर अपनी राय साझा की।रिपोर्ट्स के मुताबिक, यह सवाल पूछे जाने पर कि आसाराम का किरदार कौन सा ऐक्टर बेहतर निभा पाएगा? इस पर मजूमदार ने जवाब दिया कि फिल्म में आसाराम से ज्यादा उसे जेल तक पहुंचाने वाली महिला पुलिसकर्मियों शोभा भुताडे और चंचल मिश्रा पर ध्यान देना चाहिए।मजूमदार ने सुझाव दिया कि इन किरदारों को उन अदाकारओं को निभाना चाहिए जो ऐक्टिंग की मामले में जबरदस्त हैं। उनके मुताबिक, इन किरदारों को आलिया भट्ट और अनुष्का शर्मा ज्यादा बेहतर तरीके से निभा सकेंगी।वैसे अगर ऐसा होता है तो आलिया और अनुष्का का नाम उन चुनिंदा अदाकारों की लिस्ट में शामिल हो जाएगा जो स्क्रीन पर पुलिसकर्मी का रोल निभा चुकी हैं।अब देखना होगा कि फिल्म के मेकर्स राइटर के इस सुझाव को मानते हैं या नहीं। फिलहाल फिल्म बनाने को लेकर प्लान ही बना है ऐसे में कुछ भी तय करना किसी भी फिल्ममेकर के लिए जल्दबाजी ही होगी।</p><a href='../../../Output/output.html'> Back to Output page </a> </body></html>