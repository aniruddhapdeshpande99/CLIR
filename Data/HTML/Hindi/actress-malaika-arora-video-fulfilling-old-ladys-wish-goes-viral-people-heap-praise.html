<!DOCTYPE html><html><body><h1>विडियो: मलाइका अरोड़ा ने बूढ़ी महिला की मुराद की पूरी और जीत लिया फैंस का दिल</h1><p><b>Authors : </b>No Author Specified</p><p><b>Published on : </b>03&#47;05&#47;2019, 19&#58;48&#58;57</p><p><b>Bollywood News: अकसर ट्रोलर्स के निशाने पर रहने वालीं मलाइका अरोड़ा ने हाल ही में कुछ ऐसा किया, जिसने लोगों को दिल जीत लिया। सोशल मीडिया पर लोग मलाइका के इस कदम की खूब तारीफ कर रहे हैं।</b></p><img src="https://navbharattimes.indiatimes.com/thumb/msid-69165016,width-650,resizemode-4/weather.jpg" width="500" height="600"><p>ऐसा कई बार हुआ है जब मलाइका अरोड़ा को उनकी बोल्ड फोटोज और आउटलुक पर ट्रोल किया गया है, लेकिन हाल ही में मलाइका ने कुछ ऐसा किया जिसने सभी को उनका मुरीद बना दिया। मलाइका इस कदम पर लोग इस कदर खुश हो गए कि सोशल मीडिया पर उनकी तारीफों को पुल बांधने लगे। अब आप सोच रहे होंगे कि भला मलाइका ने ऐसा क्या किया? चलिए आपको बताते हैं।हाल ही में मलाइका अपनी योगा क्लास से वापस आ रही थीं कि तभी एक बूढ़ी महिला ने उन्हें रोक लिया और उनके साथ एक फोटो खिंचवाने की रिक्वेस्ट की। आमतौर पर सिलेब्रिटीज किसी भी फैन के साथ फोटो क्लिक करवाने से पहले सोचते हैं। लेकिन मलाइका ने उस बूढ़ी महिला की प्यार भरी रिक्वेस्ट को नजरअंदाज नहीं किया। वह झट से उस बूढ़ी महिला के साथ फोटो खिंचवाने के लिए तैयार हो गईं और उससे ढेर सारी बातें भी कीं।बातों का यह सिलसिला तब तक चलता रहा जब तक कि मलाइका की गाड़ी उन्हें लेने वहां नहीं पहुंची। मलाइका से मिलने के बाद उस बूढ़ी महिला के चेहरे पर सुकून साफ नजर आ रहा था। खुद मलाइका भी बेहद खुश थीं।यह विडियो देखते ही देखते सोशल मीडिया पर वायरल हो गया है और लोग मलाइका की खूब तारीफ कर रहे हैं। एक यूजर ने लिखा, 'मलाइका आपका यह रिऐक्शन देखकर आपके लिए इज्जत और भी बढ़ गई।' वहीं एक अन्य यूजर ने लिखा, 'मलाइका वाकई जमीन से जुड़ी शख्सियत हैं। आम लोगों से मिलने पर भी वह कितने प्यार से बात कर रही हैं।'यह विडियो पोस्ट कुछ इसी तरह के कॉमेंट्स से भरी पड़ी है। हालांकि कुछ लोग ऐसे भी थे जिन्हें इसमें भी मलाइका का पब्लिसिटी स्टंट नजर आए और भद्दे कॉमेंट किए। खैर, जो भी हो, फिलहाल तो मलाइका का यह अंदाज सोशल मीडिया पर वायरल हो रहा है।</p><a href='../../../Output/output.html'> Back to Output page </a> </body></html>