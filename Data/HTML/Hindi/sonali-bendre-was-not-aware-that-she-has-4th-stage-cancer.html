<!DOCTYPE html><html><body><h1>सोनाली बेंद्रे के बचने के 30 फीसदी चांस थे, नहीं पता था स्टेज 4 कैंसर है</h1><p><b>Authors : </b>No Author Specified</p><p><b>Published on : </b>08&#47;03&#47;2019, 22&#58;41&#58;01</p><p><b>Bollywood News: बॉलिवुड ऐक्ट्रेस सोनाली बेंद्रे कैंसर ट्रीटमेंट के बीच भारत आई हैं। वह बहादुरी से यह जंग लड़ रही हैं और दूसरे कैंसर पेशंट्स के लिए भी प्रेरणा हैं। एक इंटरव्यू के दौरान उन्होंने बताया कि वह नहीं जानती थीं कि उन्हें स्टेज 4 कैंसर है।</b></p><img src="https://navbharattimes.indiatimes.com/thumb/msid-66917385,width-650,resizemode-4/weather.jpg" width="500" height="600"><p>न्यू यॉर्क में अपना कैंसर का इलाज करवा रहीं बॉलिवुड ऐक्ट्रेस सोनाली बेंद्रे अब अपने देश भारत में लौट चुकी हैं। (Pics: Yogen shah)
एयरपोर्ट पर उतरते ही फैन्स और फटॉग्रफर्स ने उन्हें घेर लिया और हर एक तस्वीर में उनकी स्माइल बेहद खूबसूरत नजर आ रही है।
सोनाली ब्लैक कलर की ड्रेस में थीं। कैंसर के ट्रीटमेंट की वजह से सोनाली के सिर पर बाल भले नजर न आ रहे हों, लेकिन उनके कॉन्फिडेंस में रत्ती भर कमी नहीं दिखी।
एयरपोर्ट वाली इन तस्वीरों में सोनाली अपने पति गोल्डी बहल का हाथ पकड़ी हुई दिख रही हैं।
एयरपोर्ट पर सोनाली मीडिया के कैमरे खकर इमोशनल हो गई और हाथ जोड़कर अपने चाहने वालों को कहा, 'थैंक यू सो मच... मुझे मेरे फैंस ने इतना प्यार दिया है कि मैं उन्हें धन्यवाद कहकर पूरा नहीं कर सकती।'
सोनाली के हज्बंड गोल्डी बहल ने कहा, 'सभी का बहुत-बहुत शुक्रिया। करीब 6 महीने हो चुके हैं, मैं सबको बताना चाहता हूं कि अब सोनाली ठीक हैं, वह बहुत अच्छी तरह रिकवर कर रही हैं। मैं उनके सभी फैंस और चाहने वालों का शुक्रिया करता हूं, जिनके प्यार, प्रेयर और सपॉर्ट से वह स्वस्थ हो गई हैं।
डॉक्टर्स ने अब सोनाली को पूरी तरह आराम करने की सलाह दी है। बीच-बीच में स्कैन और चेकअप भी करवाना होगा।
जहां कैंसर का नाम सुनते ही अक्सर लोगों की हिम्मत जवाब दे जाती है, वहां सोनाली बेंद्रे ने अपना यह विडियो पोस्ट कर दिखा दिया है कि वह वाकई एक बहादुर महिला हैं।
कैंसर को मात देने के इस जंग में सोनाली ने अपने बाल छोटे करवा लिए।
पिछले दिनों खबर आई कि सोनाली को हाई ग्रेड मेटास्टैटिक कैंसर हो गया है।
इस बीमारी की खबर भी उन्होंने सोशल मीडिया के जरिए खुद ही थी और यह भी कहा था कि अपनी फैमिली और दोस्तों की मदद से वह इस बीमारी से लड़ने के लिए बिल्कुल तैयार हैं।
जहां लोग अक्सर इस बीमारी में कमजोर पड़ जाते हैं, वहीं उनके पोस्ट से उनके मजबूत होने का एहसास मिल रहा था।
अब उन्होंने सोशल मीडिया पर अपना एक विडियो भी पोस्ट किया है।
इस विडियो में वह अपने बाल कटवाती नजर आ रही हैं।
हालांकि लंबे बालों को कटवाते हुए दुख किसे नहीं होगा।
विडियो देखकर ऐसा लग रहा है कि एक-दो जगह वह रोने को हैं, लेकिन।
फिर उन्होंने खुद को संभाल लिया और संभलती भी क्यों नहीं... उन्हें हौसला देने के लिए वहां उनके हज्बंड गोल्डी बहल जो साथ खड़े थे।
कुछ तस्वीरें उनके साथ भी दिख रही हैं, जिसमें सोनाली के बाल कटने पर वह उन्हें चूमते दिख रहे हैं।
सोनाली इस विडियो में अपने ही बालों से खेलती भी दिख रही हैं।
सोनाली ने विडियो पोस्ट करते हुए दिल को छू जाने वाली कुछ बातें भी लिखी हैं। उन्होंने लिखा है... मेरी पसंदीदा ऑथर इसाबेल के शब्दों में, 'हमें तब तक पता नहीं चलता कि हम कितने बहादुर हैं जब तक हम वह छिपी शक्ति बाहर लाने के लिए मजबूर नहीं किए जाते।' दुर्घटनाओं के वक्त, युद्धों के दौरान और जरूरत पड़ने पर लोग हैरान करने वाले काम कर देते हैं। मनुष्य की खुद को जिंदा रखने की क्षमता अद्भुत है।'
'बीते कुछ दिनों में जो प्यार मुझे मिला वह भाव-विभोर करने वाला है और मैं उन लोगों की बहुत आभारी हूं जिन्होंने कैंसर से जंग की अपनी कहानियां चाहे वह उनकी हों उनके करीबियों की, मुझसे शेयर कीं।आपकी कहानियों से मुझे शक्ति और साहस की एक एक्स्ट्रा डोज दी है और सबसे खास यह पता चला कि मैं अकेली नहीं हूं।'
'हर दिन नई चुनौती और जीतें लेकर आता है, इनसे मैं एक-एक कर निपट रही हूं। मैं बस एक कोशिश लगातार कर रही हूं वह है पॉजिटिव आउटलुक। #SwitchOnTheSunshine- यह मेरा इससे निपटने का तरीका है। अपनी यात्रा शेयर करना भी इसी का हिस्सा है... मैं सिर्फ यह उम्मीद करती हूं कि यह आपको याद दिलाता रहे कि सबकुछ नहीं खोया और कोई, कहीं यह समझे कि आप किससे होकर गुजर रहे हैं।'
X
बीते साल जुलाई में सोनाली बेंद्रे ने अपने कैंसर की खबर के बारे में बताकर अपने फैंस को बड़ा झटका दिया था। सोनाली बेंद्रे अपने ट्रीटमेंट के लिए न्यू यॉर्क गई थीं और फैंस के सामने उन्होंने एक भी नेगेटिव बात नहीं रखी। वह कैंसर से अपनी और अपने परिवार की जंग के बारे में सोशल मीडिया पर लगातार अपडेट करती रहीं।सोनाली ने इस लड़ाई को बहुत बहादुरी से लड़ा और अपने ट्रीटमेंट के बीच वह भारत वापस आई हैं और वह दूसरे कैंसर पेशंट्स के लिए प्रेरणा का काम भी कर रही हैं।हाल ही में एक इंटरव्यू के दौरान सोनाली ने बताया कि उन्हें स्टेज 4 मेटास्टेटिक कैंसर था। उन्होंने यह भी बताया कि उन्हें न्यू यॉर्क ले जाने का आइडिया उनके पति गोल्डी बहल का था। हालांकि उन्हें न्यू यॉर्क में उन्हें पता चला कि उनके बचने के चांस सिर्फ 30 फीसदी हैं।उन्होंने बताया कि वह इलाज के लिए अपना घर, परिवार को छोड़कर न्यू यॉर्क नहीं जाना चाहती थीं। उनके पति ही जबरदस्ती उन्हें ले गए थे। सोनाली ने बताया कि वह रास्तेभर उनसे लड़ती रही थीं। उन्होंने बताया कि उन्हें नहीं पता था कि क्या हो रहा है। पूरी प्रक्रिया के दौरान सोनाली के पति फोकस्ड थे। उन्होंने बताया कि वहां पहुंचकर जब उन्होंने डॉक्टर्स को रिपोर्ट्स दिखाईं तो उन्हें बताया गया कि उन्हें चौथे स्टेज का कैंसर है और बचने की उम्मीद सिर्फ 30 फीसदी है।उस वक्त सोनाली हक्की-बक्की रह गईं और उन्होंने अपने पति की तरफ मुड़कर कहा कि अच्छा हुआ उन्हें यहां ले आए। सोनाली बताती हैं कि हमें नहीं बताया गया था कि यह चौथी स्टेज का कैंसर है लेकिन गोल्डी ने इस बारे में पढ़ना शुरू कर दिया था। उन्हें शक था इसीलिए उन्होंने चांस नहीं लिया।</p><a href='../../../Output/output.html'> Back to Output page </a> </body></html>