<!DOCTYPE html><html><body><h1>आयुष्मान की वाइफ ने शेयर की कीमोथेरपी की यह तस्वीर, बढ़ाया महिलाओं का हौसला</h1><p><b>Authors : </b>No Author Specified</p><p><b>Published on : </b>16&#47;01&#47;2019, 18&#58;14&#58;12</p><p><b>Bollywood News: आयुष्मान खुराना की पत्नी ताहिरा कश्यप ब्रेस्ट कैंसर का शिकार थीं जिसके बाद उनकी सर्जरी की गई थी। अब उन्होंने कीमोथेरपी के समय की अपनी तस्वीर शेयर की है और उसके साथ एक प्रेरक संदेश भी लिखा है।</b></p><img src="https://navbharattimes.indiatimes.com/thumb/msid-65926150,width-650,resizemode-4/weather.jpg" width="500" height="600"><p>की पत्नी ताहिरा कश्यप ने हाल ही में कैंसर से जंग जीती है। बीते दिनों आयुष्मान की पत्नी ताहिरा को ब्रेस्ट कैंसर होने की बात सामने आई थी जिसके बाद उनका एक ब्रेस्ट निकाल दिया गया। आयुष्मान और ताहिरा दोनों ने ही इस लड़ाई को बेहतरीन जज्बे के साथ लड़ा। ताहिरा अक्सर इंस्टाग्राम पर इस बारे में प्रेरक बातें लिखती रहती हैं। बुधवार को ताहिरा ने फिर से एक ऐसा ही मेसेज शेयर किया है। उन्होंने कीमोथेरपी के समय की एक तस्वीर शेयर की है जिसमें वह बिना बालों की दिखाई दे रही हैं।ताहिरा कश्यप ने इंस्टग्राम पर एक तस्वीर शेयर की जिसमें वह बिना बालों की नजर आ रही हैं। इसके साथ ताहिरा ने लिखा, 'हेलो वर्ल्ड, यह पुरानी वाली 'मैं' हूं, लेकिन नए अंदाज में। मैं अपने बालों से थक गई थी और यह काफी मुक्ति भरा था। मैं इतनी आजाद थी कि नहाते समय मुझे शॉवर से बचना नहीं पड़ता था। मैंने कभी नहीं सोचा था कि मैं कभी गंजी होऊंगी। मैंने लंबे समय तक कैप का इस्तेमाल किया लेकिन यह काफी अच्छा था।' ताहिरा की यह तस्वीर कैंसर से लड़ रही महिलाओं का हौसला बढ़ाती है।इससे पहले भी ताहिरा ने कैंसर से खिलाफ अपनी जंग की कुछ तस्वीरें शेयर की थीं। इन तस्वीरों में भी वह अन्य महिलाओं को लड़ने की प्रेरणा दे रही थीं।ताहिरा को कैंसर से जूझने में उनके पति आयुष्मान खुराना ने पूरा साथ दिया। 'अंधाधुन' और 'बधाई हो' में व्यस्त होने के बाद भी उन्होंने ताहिरा का ध्यान रखा और हमेशा उनका हौसला बढ़ाया। बीते साल करवाचौथ के मौके पर आयुष्मान ने इंस्टाग्राम पर बताया था कि इस साल ताहिरा व्रत नहीं रह सकती हैं इसलिए उनके लिए खुद आयुष्मान ने व्रत रखा था।</p><a href='../../../Output/output.html'> Back to Output page </a> </body></html>