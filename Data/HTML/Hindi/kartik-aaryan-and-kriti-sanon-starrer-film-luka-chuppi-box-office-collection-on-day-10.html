<!DOCTYPE html><html><body><h1>Luka Chuppi Box Office Day 10: जानें, 'लुका छुपी' का अबतक का कैसा रहा कलेक्शन</h1><p><b>Authors : </b>No Author Specified</p><p><b>Published on : </b>11&#47;03&#47;2019, 18&#58;49&#58;02</p><p><b>Bollywood News: 1 मार्च को रिलीज हुई फिल्म 'लुका छुपी' दूसरे हफ्ते में भी बॉक्स ऑफिस पर अच्छा प्रदर्शन कर रही है। फिल्म ने रविवार को दसवें दिन 4.75 करोड़ की कमाई की।</b></p><img src="https://navbharattimes.indiatimes.com/thumb/msid-68216048,width-650,resizemode-4/weather.jpg" width="500" height="600"><p>X
निर्देशक लक्ष्मण उतेकर की फिल्म ' लुका छुपी ' का बॉक्स ऑफिस पर दूसरा वीकेंड अच्छा रहा। कार्तिक आर्यन और कृति सेनन स्टारर फिल्म ने पहले हफ्ते में ही 50 करोड़ से अधिक की कमाई कर ली थी। फिल्म को युवा वर्ग के रूप में अधिक दर्शक मिले। फिल्म में पंकज त्रिपाठी और अपारशक्ति खुराना ने भी अहम भूमिका निभाई। फिल्म 1 मार्च को रिलीज हुई थी।बॉक्स ऑफिस की रिपोर्ट के अनुसार, फिल्म ने रविवार को दसवें दिन 4.75 करोड़ की कमाई की। वहीं, फिल्म का दूसरे वीकेंड का कुल कलेक्शन 11.85 करोड रहा। अबतक फिल्म की कुल कमाई 64.95 करोड़ रही। आंकड़ों को देखें तो पता चलता है कि फिल्म ने पहले हफ्ते में 52 करोड़ का बिजनेस किया था।फिल्म में लिव-इन रिलेशनशिप के बारे में दिखाया गया है। इसमें गुड्डू शुक्ला (कार्तिक आर्यन) केबल चैनल में लोकल रिपोर्टर है, जो रश्मि तिवारी (कृति सेनन) नाम की एक लड़की से प्यार करता है। छोटे शहर का यह जोड़ा लिव-इन रिलेशनशिप में रहने की योजना बनाते हैं।जब दोनों के परिवार वाले उनको लिव-इन रिलेशनशिप में देखते हैं तो वह मान लेते हैं कि दोनों ने उनको बिना बताए शादी कर ली। इसके बाद फिल्म में काफी ट्विस्ट आते हैं। बता दें कि फिल्म को दिनेश विजन ने प्रड्यूस किया है।</p><a href='../../../Output/output.html'> Back to Output page </a> </body></html>