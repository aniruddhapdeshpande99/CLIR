<!DOCTYPE html><html><body><h1>Uri Box Office Collection Day 3: Vicky Kaushal Film &quot;Uri: The Surgical Strike&quot; Collection More Than Anupam Kher Movie The Accidental Prime Minister</h1><p><b>Authors : </b>No Author Specified</p><p><b>Published on : </b>14&#47;01&#47;2019, 14&#58;43&#58;34</p><p><b>Bollywood News: पिछले वीक रिलीज़ हुई फिल्मों में जहां 'उरी: द सर्जिकल स्ट्राइक' को दर्शकों का भरपूर प्यार मिल रहा है वहीं भारत के पूर्व प्रधानमंत्री मनमोहन सिंह की बायॉपिक फिल्म 'द ऐक्सिडेंटल प्राइम मिनिस्टर' कुछ खास कमाल नहीं दिखा पाई।</b></p><img src="https://navbharattimes.indiatimes.com/thumb/msid-67508728,width-650,resizemode-4/weather.jpg" width="500" height="600"><p>Uri Movie Review: कैसी है विकी कौशल की फिल्म 'उरी: द सर्जिकल स्ट्राइक'
X
Uri Public Review: पहला शो देखने के बाद क्या बोली पब्लिक?
X
Movie Review: The Accidental Prime Minister को कितने स्टार?
X
The Accidental Prime Minister Public Review: फिल्म देखने के बाद क्या बोले लोग?
X
'उरी: द सर्जिकल स्ट्राइक' (Uri: The Surgical Strike) को दर्शक खूब पसंद कर रहे हैं और पहले वीकेंड पर फिल्म ने बॉक्स ऑफिस पर शानदार कमाई कर ली है। जहां 3 दिनों में ' उरी ' ने करीब 35 करोड़ की कमाई कर ली है, वहीं इसी वीक रिलीज़ हुई फिल्म 'The Accidental Prime Minister 'को दर्शकों का ठंडा रिस्पॉन्स मिला है।boxofficeindia.com की रिपोर्ट के मुताबिक, 'उरी' ने ओपनिंड डे पर यानी पहले ही दिन 8.25 करोड़ की कमाई की, जबकि दूसरे दिन शनिवार को फिल्म ने 12.25 करोड़ की और रविवार को 14.50 कोरड़ की शानदार कमाई करते हुए कुल मिलाकर करीब 35 करोड़ की कमाई कर डाली। इस फिल्म का निर्देशन यंग डायरेक्टर आदित्य धर ने किया है, जो कि असली घटना पर आधारित है। सितम्बर 2016 को भारतीय सेना ने एलओसी क्रॉस करके पाकिस्तान की सरजमीं पर उसी उरी अटैक का बदला लिया जिसमें भारतीय सेना के कई जवान शहीद हुए थे। आदित्य धर ने फिल्म को पूरी तरह से ट्रैक पर रखते हुए अंत तक दर्शकों को बांध कर रखा। वैसे हम विकी कौशल की बात करें तो इससे पहले वह फिल्म 'राजी' में पाकिस्तानी सेना के ऑफिसर की वर्दी में दिखाई दिए तो इस बार भारतीय सेना के ऑफिसर में अपनी बेहतरीन ऐक्टिंग से साबित किया कि वह इंडस्ट्री के बेहतरीन कलाकारों की लिस्ट में शामिल हैं। फिल्म को क्रिटिक्स के साथ-साथ दर्शकों की भी सराहना मिल रही है।वहीं बात इस फिल्म के साथ ही रिलीज़ हुई ' द ऐक्सिडेंट प्राइम मिनिस्टर ' की करें तो दर्शकों को खींच पाने में असफल नजर आ रही है यह फिल्म। फिल्म तीन दिनों में केवल 12 करोड़ की ही कमाई कर सकी है। पहले दिन जहां फिल्म ने 3.50 करोड़ की कमाई, वहीं दूसरे दिन शनिवार को 4 करोड़ और रविवार को 4.50 करोड़ की कमाई हुई। फिल्म में एक तरफ पूर्व पीएम मनमोहन सिंह को 'सिंह इस किंग' कहा गया है, तो दूसरी तरफ कमजोर और महाभारत का भीष्म पितामह बना दिया है, जिन्होंने राजनीतिक परिवार की भलाई की खातिर देश के सवालों का जवाब देने के बजाय चुप्पी साधे रखी।फिल्म में कुछ ऐसी बातें भी हैं, जो पूर्व पीएम की इमेज को क्लीन करने के साथ-साथ धूमिल भी करती है। कहानी में उनकी जीत के अन्य पांच साल दर्शाए गए हैं, जो एक तरह से यूपीए सरकार के पतन को दर्शाती है, जहां 2 जी जैसे घोटाले दिखाए गए हैं।इस फिल्म में मनमोहन सिंह की भूमिका में नजर आए हैं अनुपम खेर।</p><a href='../../../Output/output.html'> Back to Output page </a> </body></html>