<!DOCTYPE html><html><body><h1>किसी एक इमेज में बंधकर नहीं रहना चाहता : ऐक्‍टर सैफ अली खान</h1><p><b>Authors : </b>No Author Specified</p><p><b>Published on : </b>22&#47;02&#47;2019, 16&#58;48&#58;02</p><p><b>Bollywood News: बॉलिवुड के बेहतरीन ऐक्‍टर्स में से एक सैफ अली खान का करियर काफी शानदार रहा है। अपनी अभिनय शैली के लिए तमाम पुरस्‍कारों से पुरस्‍कृत सैफ कहते हैं कि वह किसी भी एक तरह की भूमिका के साथ बंधकर नहीं रहना चाहते। शायद यही वजह रही है कि वह जब भी किसी फिल्‍म में नजर आते हैं, उनका अंदाज हटकर ही होता है।</b></p><img src="https://navbharattimes.indiatimes.com/thumb/msid-68075498,width-650,resizemode-4/weather.jpg" width="500" height="600"><p>ऐक्‍टर सैफ अली खान अपनी शानदार ऐक्टिंग के लिए जाने जाते हैं। हर फिल्‍म में वह कुछ अलग ही किरदार और कुछ नया करते हुए दिखाई देते हैं। सैफ को उनकी ऐक्टिंग के अलावा उनके लुक के लिए भी लोग काफी पसंद करते हैं। सैफ फिल्‍मों में अपने बेहतरीन योगदान के चलते कई पुरस्‍कारों से सम्‍मानित भी किए गए हैं। बता दें कि उन्‍होंने फिल्‍म इंडस्‍ट्री में फिल्‍म 'परंपरा' से डेब्‍यू किया। इसके बाद वह 'ये दिल्‍लगी' और 'मैं खिलाड़ी तू अनाड़ी' में नजर आए। इसमें लोगों ने उनकी ऐक्टिंग को काफी सराहा। इसके बाद तो सैफ ने कभी पीछे मुड़कर नहीं देखा।हाल ही में दिए गए एक इंटरव्‍यू में ऐक्‍टर सैफ अली खान फिल्‍मों में अपने किरदार को लेकर बात कर रहे थें। इसी दौरान उन्‍होंने यह बात भी शेयर की कि उन्‍हें किसी भी एक तरह की भूमिका में बंधकर काम करना अच्‍छा नहीं लगता। सैफ ने कहा कि उन्‍हें काम में वैरायटी पसंद है। यही वजह है कि वह हर बार कुछ अलग तरह के किरदार निभाते नजर आते हैं।सैफ अली खान ने कहा कि वह केवल अपने काम को प्राथमिकता देते हैं। उन्‍होंने अपनी फिल्‍मों ' तानाजी ' और 'हंटर' के बारे में कहा कि इनमें उनके किरदार काफी डिफरेंट हैं। इसमें वह बड़ी दाढ़ी और बड़े बालों के किरदार में हैं। उन्‍होंने कहा कि बावजूद इसके वह कभी भी यह नहीं सोचते कि कैसे दिख रहे हैं?उन्‍होंने कहा कि वह फैशन के बजाए काम को प्राथमिकता देते हैं। यही वजह है कि किसी फिल्‍म को लेकर जब भी लुक पर काम करते हैं तो वह इसकी परवाह नहीं करते कि बाहर जाने पर कैसे लगेंगे। बस ख्‍याल रखते हैं तो इसका कि एक ही तरह की भूमिकाएं न निभाएं। कुछ अलग और बेहतरीन करते रहें।बता दें कि सैफ अली खान 'हम साथ साथ हैं,' 'दिल चाहता है,' 'एक हसीना थी,' 'हम तुम,' 'परिणीता,' 'ओमकारा,' 'कुर्बान,' 'कुर्बान,' 'लव आज कल' और 'कॉकटेल' सहित अन्‍य फिल्‍मों में नजर आए। सभी में दर्शकों ने उनकी भूमिका को काफी सराहा। इसके अलावा उन्‍हें नैशनल फिल्‍म अवॉर्ड, छह फिल्‍मफेयर पुरस्‍कार और पद्म श्री से भी नवाजा जा चुका है।</p><a href='../../../Output/output.html'> Back to Output page </a> </body></html>