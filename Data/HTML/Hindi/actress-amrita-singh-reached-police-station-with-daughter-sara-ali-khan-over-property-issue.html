<!DOCTYPE html><html><body><h1>विवादित प्रॉपर्टी को लेकर बेटी सारा के साथ थाने पहुंचीं अमृता सिंह</h1><p><b>Authors : </b>No Author Specified</p><p><b>Published on : </b>20&#47;01&#47;2019, 12&#58;45&#58;59</p><p><b>Bollywood News: यह मामला देहरादून स्थित अमृता सिंह के अंकल मधुसूदन बिम्बेट की संपत्ति से जुड़ा है। शनिवार को मधुसूदन बिम्बेट का निधन हो गया जो कैंसर से पीड़ित थे।</b></p><img src="https://navbharattimes.indiatimes.com/thumb/msid-67609584,width-650,resizemode-4/weather.jpg" width="500" height="600"><p>बॉलिवुड ऐक्‍ट्रेस सारा अली खान की मां अमृता सिंह ने एक विवादित प्रॉपर्टी पर अपना दावा किया है। यह मामला देहरादून स्थित अमृता सिंह के अंकल मधुसूदन बिम्बेट की संपत्ति से जुड़ा है।दरअसल, शनिवार को मधुसूदन बिम्बेट का निधन हो गया जो कैंसर से पीड़ित थे। उनके निधन की खबर मिलते ही अमृता और सारा भी वहां पहुंचे और अंतिम संस्कार के बाद दोनों देहरादून के क्लेमेंटाउन थाने गए।रिपोर्ट्स के मुताबिक, पुलिस का कहना है कि अमृता के मामा जहां रहते थे, उस प्रॉपर्टी पर मालिकाना हक को लेकर कोर्ट में केस पेंडिंग है। शनिवार को उनके निधन के बाद अमृता और सारा देहरादून आए और मधुसूदन के अंतिम संस्‍कार के बाद दोनों जबरन उनके बंगले में चले गए।उधर, मधुसूदन के केयरटेकर खुशीराम जो कि 3 साल से प्रॉपर्टी को देख रहे थे, ने भी पुलिस से संपर्क कर एक ऐप्लिकेशन दी है। उनका कहना है कि मधुसूदन ने प्रॉपर्टी को लॉक कर दिया था ताकि वहां कोई न आ सके।गौरतलब है कि अमृता के मामा की 16000 स्‍क्‍वॉयर फीट जमीन है जिसका अमृता की मौसी के अलावा कोई भी वारिस नहीं है। अमृता ने पुलिस से अनुरोध किया है कि जब तक उनके परिवार के अन्य लोग यहां न पहुंचें, पुलिस उनकी करोड़ों की कीमत की प्रॉपर्टी की सुरक्षा करे।</p><a href='../../../Output/output.html'> Back to Output page </a> </body></html>