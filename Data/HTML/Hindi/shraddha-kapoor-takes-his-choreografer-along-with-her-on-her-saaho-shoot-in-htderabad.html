<!DOCTYPE html><html><body><h1>क्यों हर जगह अपने कोरियॉग्रफर के साथ घूम रही हैं श्रद्धा कपूर?</h1><p><b>Authors : </b>No Author Specified</p><p><b>Published on : </b>11&#47;01&#47;2019, 17&#58;24&#58;03</p><p><b>Bollywood News: श्रद्धा कपूर इन दिनों एक साथ 'छिछोरे', 'साइना' और 'साहो' यानी तीन फिल्मों के साथ अपना शेड्यूल मैच कर रही हैं, इसी दौरान उन्होंने वरुण धवन के साथ रेमो डिसूजा की डांस बेस्ड फिल्म भी साइन कर ली है...</b></p><img src="https://navbharattimes.indiatimes.com/thumb/msid-67488666,width-650,resizemode-4/weather.jpg" width="500" height="600"><p>X
श्रद्धा कपूर की शादी पर शक्ति कपूर ने तोड़ी चुप्पी
X
इन दिनों अभिनेता प्रभाष के साथ फिल्म ' साहो ' की बाकी बची शूटिंग को पूरा करने के लिए हैदराबाद पहुंची हैं। यहां श्रद्धा अकेले नहीं आई हैं, श्रद्धा के साथ मुंबई से हैदराबाद उनके कोरियॉग्रफर भी साथ आए हैं। इन दिनों श्रद्धा जब भी कहीं मुंबई से दूर शूटिंग पर जाती हैं, उनके साथ उनका कोरियॉग्रफर साथ होता है।दरअसल हर समय कोरियॉग्रफर के साथ होने की वजह है रेमो डिसूजा की डांस बेस्ड फिल्म, जिसकी तैयारी शुरू हो गई है और फिल्म की तैयारी के लिए वह हर समय कोरियॉग्रफर के साथ रहती हैं। ऐसे में जब 'साहो' की शूटिंग के लिए हैदराबाद आना पड़ा, वह भी कई दिनों के लिए तो श्रद्धा अपने कोरियॉग्रफर को साथ ले आईं। जब से श्रद्धा ने रेमो की डांस बेस्ड फिल्म में कदम रखा है, वह पहले दिन से ही इसकी तैयार में जुट गयी हैं।अब जब पूरी फिल्म डांस पर बेस्ड है, ऐसे में जरूरी है कि फिल्म में काम कर रहे सभी कलाकार डांस में अच्छी तरह पारंगत हों। श्रद्धा भी अपनी तैयारी को जारी रखने के लिए कोरियोग्राफर को साथ रखती हैं, ताकि वह शूटिंग से पहले और 'साहो' की शूटिंग के पैक-अप के बाद अभ्यास कर सकें। श्रद्धा के साथ इस फिल्म में वरुण धवन मुख्य भूमिका में हैं। इस फिल्म में नोरा फतेही भी नजर आएंगी।वैसे तो श्रद्धा इस टीम के साथ फिल्म 'ABCD 2' में काम कर चुकी हैं। 'सुन साथिया', 'छम छम', 'हाई रेटेड गबरू' जैसे गानों में श्रद्धा अपने डांस का जादू दिखा चुकी हैं। एक बार फिर अपने प्रशंसकों का दिल जीतने के लिए श्रद्धा अपनी डांस फिल्म के लिए कड़ी मेहनत कर रही है। इन दिनों श्रद्धा का शेड्यूल काफी व्यस्त है, क्योंकि वह विभिन्न स्थानों पर तीन अलग-अलग फिल्मों की शूटिंग कर रही है। हाल ही में, श्रद्धा कपूर ने 'छिछोरे' के पहले शेड्यूल की शूटिंग पूरी कर ली है और अब 'साहो' में ऐक्शन सीक्वंस की शूटिंग करेंगी।श्रद्धा की पिछली रिलीज़ फिल्म 'स्त्री' ने शानदार सफलता प्राप्त की थी। आने वाले दिनों में वह 'साहो', 'छिछोरे', ' साइना ' और 'एबीसीडी 3' में नजर आएंगी। रेमो की इस डांस बेस्ड फिल्म में वरुण लंदन में पीला-बढे एक पंजाबी लड़के की भूमिका में होंगे। फिल्म का बड़ा हिस्सा UK में शूट किया जाएगा। इस फिल्म के निर्माता भूषण कुमार हैं।</p><a href='../../../Output/output.html'> Back to Output page </a> </body></html>