<!DOCTYPE html><html><body><h1>सनी लियोनी और मलयाली ऐक्‍टर ममूटी की तस्‍वीर वायरल, लोगों ने किए आपत्तिजनक कॉमेंट्स</h1><p><b>Authors : </b>No Author Specified</p><p><b>Published on : </b>30&#47;01&#47;2019, 14&#58;51&#58;22</p><p><b>Bollywood News: मलयालम ऐक्‍टर अजु वर्गीज ने फेसबुक पर इस फोटो को शेयर करते हुए लिखा, 'इक्‍का के साथ अक्‍का।' इसका अर्थ 'भाई के साथ बहन' है। फोटो पर विवाद बढ़ने के बाद अजु ने इसे फेसबुक से हटा लिया।</b></p><img src="https://navbharattimes.indiatimes.com/thumb/msid-67754536,width-650,resizemode-4/weather.jpg" width="500" height="600"><p>&ldquo;Madhura Raja&rdquo; & Sunny @mammukka @SunnyLeone https://t.co/jxB6zhW6Hc — Aju Varghese (@AjuVarghesee) 1548676321000
बीते 28 जनवरी को ऐक्‍ट्रेस सनी लियोनी की एक तस्‍वीर इंटरनेट पर सामने आई जिसमें वह मलयाली ऐक्‍टर ममूटी की तरफ बेहद प्‍यार से देख रही हैं। यह तस्‍वीर ममूटी की आने वाली फिल्‍म 'मधुर राजा' के सेट की है।सोशल मीडिया पर यह फोटो तेजी से वायरल हुआ और अब इस पर विवाद भी शुरू हो गया है। मलयालम ऐक्‍टर अजु वर्गीज ने फेसबुक पर इस फोटो को शेयर करते हुए लिखा, 'इक्‍का के साथ अक्‍का।' इसका अर्थ 'भाई के साथ बहन' है।सनी की इस वायरल तस्‍वीर पर कई आपत्‍तिजनक कॉमेंट्स भी किए गए। यही नहीं, इस पर लोगों ने तमाम मीम्‍स भी बना दिए। फोटो पर विवाद बढ़ने के बाद अजु ने इसे फेसबुक से हटा लिया। हालांकि, उनके ट्विटर और इंस्‍टाग्राम अकाउंट पर यह अब भी दिख रहा है।इन दोनों प्‍लैटफॉर्म्‍स पर भी लोगों के उसी तरह के कॉमेंट्स हैं, जैसे अजु के फेसबुक पोस्‍ट पर थे। कहा यह भी जा रहा है कि कई आपत्तिजनक टिप्‍पणियों को ट्विटर और इंस्‍टाग्राम से हटाया गया है।जानकारी के मुताबिक, मधुर राजा के मेकर्स ने सनी को एक खास गाने के लिए साइन किया है जिसमें वह ममूटी के साथ डांस स्‍टेप्‍स करते नजर आएंगी।बता दें, मधुर राजा मलयालम फिल्‍म 'पोकिरी राजा' का सीक्‍वल है जो 2010 में रिलीज हुई थी। फिलहाल, ममूटी फिल्‍म 'पेरनबू' में नजर आएंगे जिसका निर्देशन राम ने किया है। फिल्‍म को क्रिटिक्‍स ने काफी पसंद किया है जिनके लिए हाल ही में प्रीमियर शो रखा गया था।</p><a href='../../../Output/output.html'> Back to Output page </a> </body></html>