<!DOCTYPE html><html><body><h1>फिल्म 83: सुनील गावस्कर के रोल में ताहिर राज भसीन आएंगे नजर</h1><p><b>Authors : </b>No Author Specified</p><p><b>Published on : </b>14&#47;02&#47;2019, 18&#58;28&#58;12</p><p><b>Bollywood News: निर्देशक कबीर खान की रणवीर सिंह स्टारर फिल्म 83 में सुनील गावस्कर के रोल के लिए अभिनेता ताहिर राज भसीन को फाइनल किया गया है।</b></p><img src="https://navbharattimes.indiatimes.com/thumb/msid-67995184,width-650,resizemode-4/weather.jpg" width="500" height="600"><p>X
कपिल देव पर आधारित रणवीर सिंह की फिल्म की रिलीज टली
X
इन दिनों अपनी आज यानी गुरुवार को वैलंटाइंस डे के मौके पर रिलीज़ हुई फिल्म ' गली बॉय ' के प्रमोशन में जुटे हैं और साथ ही वह कपिल देव के साथ अपनी अगली फिल्म '83' की ट्रेनिंग भी ले रहे हैं। रणवीर इस फिल्म में कपिल देव के रोल में नजर आएंगे। फिल्म के निर्देशक और प्रॉडक्शन टीम इन दिनों फिल्म के लंबी-चौड़ी कास्टिंग में बिजी है। कबीर '83' के लिए खिलाड़ियों की टीम बना रहे हैं।कबीर की इस टीम में सुनील गावस्कर के रोल के लिए मर्दानी में विलन की भूमिका निभाने वाले अभिनेता ताहिर राज भसीन को फाइनल कर लिया गया है। कबीर खान के निर्देशन में बन रही '83' में एक के बाद एक किरदार की एंट्री हो रही है। 1983 के वर्ल्डकप की कहानी पर आधारित इस फिल्म में क्रिकेटर संदीप पाटिल के बेटे चिराग पाटिल और अभिनेता पंकज त्रिपाठी के बाद अब ताहिर राज भसीन भी शामिल हो गए हैं।कबीर खान ने अपने सोशल मीडिया अकाउंट के जरिए इस कास्टिंग की घोषणा की और लिखा 'ताहिर राज भसीन को सनी उर्फ असल लिटिल मास्टर के रूप में प्रस्तुत कर रहे हैं।' सुनील गावस्कर की कास्टिंग पर कबीर ने कहा, 'सुनील गावस्कर अपनी क्रिकेट टीम के सुपरस्टार रहे हैं। लिटिल मास्टर के रोल को निभाने के लिए मुझे एक ऐसे आर्टिस्ट की आवश्यकता थी जो उनके किरदार को बहुत ही गंभीरता से समझ सके। मेरे हिसाब से ताहिर ऐसे ही अभिनेता हैं।'ताहिर ने कहा, 'इस समय मैं सुनील गावस्कर की तरह ही बॉलिंग करना सीख रहा हूं। उनसे मिलने के लिए बहुत ही ज्यादा उत्सुक हूं। हम हफ्ते में तीन दिन बैटिंग और बॉलिंग की प्रैक्टिस करते हैं और हर छोटी बात पर ध्यान देते हैं।'ताहिर भसीन ने जॉन अब्राहम की फिल्म 'फोर्स 2', रानी मुखर्जी की फिल्म 'मर्दानी' और नवाज़ुद्दीन सिद्धिकी स्टारर फिल्म 'मंटो' में नजर आ चुके हैं। 'मर्दानी' के लिए उन्हें बेस्ट नेगेटिव रोल के अवार्ड्स से भी सम्मानित किया गया था।</p><a href='../../../Output/output.html'> Back to Output page </a> </body></html>