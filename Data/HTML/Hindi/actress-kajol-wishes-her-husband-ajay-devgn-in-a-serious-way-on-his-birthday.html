<!DOCTYPE html><html><body><h1>50 साल के हुए Ajay Devgn, बीवी काजोल ने अनूठे अंदाज में किया विश</h1><p><b>Authors : </b>No Author Specified</p><p><b>Published on : </b>02&#47;04&#47;2019, 13&#58;10&#58;59</p><p><b>Bollywood News: काजोल ने जिस अंदाज में अपनी पति अजय देवगन को उनके 50वें बर्थडे पर विश किया है, वह आपको भी हैरान कर देगा। देखना तो यह होगा कि खुद अजय कैसे रिऐक्ट करेंगे।</b></p><img src="https://navbharattimes.indiatimes.com/thumb/msid-68684725,width-650,resizemode-4/weather.jpg" width="500" height="600"><p>Happy birthday to my dashing debonair dauntingly serious husband. I just SERIOUSLY wish you a wonderful day and yea… https://t.co/AJZ20k7QS9 — Kajol (@KajolAtUN) 1554186495000
तो शाहरुख की इन बड़ी फिल्मों में होते अजय देवगन?
X
बर्थडे पर देखें काजोल की फैशनेबल और स्टाइलिश तस्वीरें
X
आज यानी 2 अप्रैल को ऐक्टर अजय देवगन का 50वां बर्थडे है। हिंदी फिल्म इंडस्ट्री में अजय को दो दशक से भी ज्यादा हो गए हैं, लेकिन आज भी उनका स्टारडम बरकरार है। उम्र के 50वें पड़ाव पर जहां अजय देवगन के फैंस और फिल्म इंडस्ट्री के दोस्त बधाइयां दे रहे हैं, वहीं उनकी बीवी काजोल ने भी विश किया। हालांकि उनका विश करने का अंदाज काफी दिलचस्प था।काजोल ने अपने ट्विटर हैंडल पर अजय देवगन संग अपनी एक फोटो शेयर करते हुए लिखा, 'मेरे डैशिंग, नेकदिल और गंभीर दिखने वाले पति को जन्मदिन की शुभकामनाएं। मैं गंभीरता के साथ आपको आपके इस शुभ दिन पर बधाई देना चाहती हूं और मुझे सच में लगता है कि आप 50 साल की उम्र में और भी गजब के हो गए हो।'वाकई, काजोल का यह अंदाज दिल को छू गया। अब देखना यह होगा कि अजय अपनी बीवी के इस स्टाइल पर क्या कहते हैं। बात करें अजय के फिल्मी करियर की, तो उन्होंने अपने करियर की शुरुआत फिल्म 'फूल और कांटे' से की थी, जिसके लिए उन्हें फिल्मफेयर का बेस्ट मेल डेब्यू अवॉर्ड भी मिला।अजय देवगन का असली नाम विशाल था, लेकिन जब 1991 में उन्होंने हिंदी फिल्म इंडस्ट्री में कदम रखा तो उस वक्त विशाल नाम के कई ऐक्टरों को भी लॉन्च किया जा रहा था। इसलिए उन्होंने अपना नाम 'विशाल' से बदलकर अजय देवगन रख लिया।हाल ही में वह 'टोटल धमाल' में नजर आए, जिसमें उनकी कॉमिडी को काफी पसंद किया गया।अब अजय देवगन 'दे दे प्यार दे', 'तुर्रम खान', 'तानाजी: द अनसंग वॉरियर' और 'आरआरआर' में नजर आएंगे। इनमें से 'तुर्रम खान' इसी साल रिलीज होगी, जबकि अन्य दो फिल्में 2020 में रिलीज होंगी।</p><a href='../../../Output/output.html'> Back to Output page </a> </body></html>