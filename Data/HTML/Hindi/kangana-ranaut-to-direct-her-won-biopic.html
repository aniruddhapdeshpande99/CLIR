<!DOCTYPE html><html><body><h1>अब अपनी बायॉपिक डायरेक्ट करेंगी कंगना रनौत, क्या दिखेंगे रितिक और करण?</h1><p><b>Authors : </b>No Author Specified</p><p><b>Published on : </b>14&#47;02&#47;2019, 08&#58;56&#58;57</p><p><b>Bollywood News: मुंबई मिरर की एक रिपोर्ट के अनुसार कंगना अपनी जिंदगी को पर्दे पर दिखाना चाहती हैं। 'बाहुबली' के स्क्रिप्ट राइटर केवी विजेन्द्र प्रसाद इस फिल्म को लिखेंगे और कंगना डायरेक्ट करेंगी।</b></p><img src="https://navbharattimes.indiatimes.com/thumb/msid-67986027,width-650,resizemode-4/weather.jpg" width="500" height="600"><p>अब कंगना रनौत ने आलिया भट्ट को कहा, 'करण जौहर की पपेट'
X
मणिकर्णिका: द क्वीन ऑफ झांसी में अपनी परफॉर्मेंस के कारण चर्चा में हैं। बेहतरीन परफॉर्मेंस के अलावा कंगना 'मणिकर्णिका' के डायरेक्शन को लेकर भी विवादों में रहीं। पहले फिल्म को कृष डायरेक्ट कर रहे थे। इसके बाद उन्होंने फिल्म को बीच में ही छोड़ दी और कंगना ने फिल्म को अपने हाथों में ले लिया। बाद में कृष ने कंगना पर मनमानी करने का आरोप लगाया था। उन्होंने फिल्म में उनके डायरेक्शन को क्रेडिट न देने पर भी आपत्ति जताई थी। इन सबके बीच अब खबर आ रही है कि कंगना अपनी बायॉपिक को डायरेक्ट करेंगी।मुंबई मिरर की एक रिपोर्ट के अनुसार कंगना अपनी जिंदगी को पर्दे पर दिखाना चाहती हैं। 'बाहुबली' के स्क्रिप्ट राइटर केवी विजेन्द्र प्रसाद इस फिल्म को लिखेंगे और कंगना डायरेक्ट करेंगी। खबर है कि इस फिल्म का प्री-प्रोडक्शन कंगना की आने वाली फिल्म 'पंगा' और 'मेंटल है क्या' के बाद शुरू होगा।कंगना की बायोयॉपिक की बात सामने आने के बाद लोगों के मन में सवाल है कि क्या फिल्म में रितिक रोशन, और करण जौहर के भी किरदार रहेंगे। ऐसे में कंगना ने कहा है, 'हां ये सच है कि मेरा अगला डायरेक्टोरियल प्रोजेक्ट मेरी जिंदगी पर ही बेस्ड है। लेकिन यह किसी भी किरदार को ब्लैक या वाइट शेड में दिखाने का प्रोपगेंडा नहीं है बल्कि यह मेरे उस सफर को दिखाएगा जो मेरे दिल के करीब है। मेरे आसपास कई लोग ऐसे हैं जो मुझसे प्यार करते हैं और मुझे जज नहीं करते हैं। यह फिल्म मेरी जिंदगी के उतार-चढ़ाव को दिखाएगी।'</p><a href='../../../Output/output.html'> Back to Output page </a> </body></html>