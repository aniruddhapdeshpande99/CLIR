<!DOCTYPE html><html><body><h1>अब Manikarnika की डायरेक्टर कंगना रनौत के बारे में बोलीं अंकिता लोखंडे</h1><p><b>Authors : </b>No Author Specified</p><p><b>Published on : </b>04&#47;02&#47;2019, 09&#58;04&#58;45</p><p><b>Bollywood News: 'मणिकर्णिका' (Manikarnika: The Queen of Jhansi) ऐक्ट्रेस और डायरेक्टर कंगना रनौत के खिलाफ जहां फिल्म के कई क्रू खड़े नजर आ रहे हैं, वहीं फिल्म की ऐक्ट्रेस अंकिता लोखंडे ने भी उनके लिए कुछ बातें कही हैं।</b></p><img src="https://navbharattimes.indiatimes.com/thumb/msid-67826669,width-650,resizemode-4/weather.jpg" width="500" height="600"><p>Manikarnika Public Review: कंगना रनौत की फिल्म लोगों को कैसी लगी?
X
X
फिल्म ' मणिकर्णिका : द क्वीन ऑफ झांसी' (Manikarnika: The Queen of Jhansi) के साथ बड़े पर्दे पर कदम रखने वाली अभिनेत्री अंकिता लोखंडे Ankita Lokhande ) उन गिने-चुने लोगों में से हैं, जो फिल्म की मुख्य अभिनेत्री और डायरेक्टर कंगना रनौत Kangana Ranaut ) के साथ हमेशा खड़ी हैं।पिछले सप्ताह रिलीज हुई फिल्म को लेकर कई विवाद हुए। ऐक्ट्रेस मिष्टी चक्रवर्ती ने फिल्म में अपने किरदार के साथ कांट-छांट किए जाने पर नाखुशी जताई, जबकि अंकिता का कहना है कि उनके पास शिकायत का कोई कारण ही नहीं है। अंकिता ने कहा,'मुझे वास्तव में नहीं लगता कि मुझे इस पर प्रतिक्रिया देने की जरूरत है। मैं खुश हूं और मैं ऐसी ही हूं। हम सभी ने फिल्म में बहुत मेहनत की। कभी-कभार ऐसा होता है कि नतीजे हमारी उम्मीदों के मुताबिक नहीं आते और मैं ऐसा इसलिए नहीं कह रही हूं, क्योंकि मुझे सराहना मिल रही है।'अंकिता ने बताया, 'लेकिन अगर मेरे साथ ऐसा होता तो मैं पॉजिटिव रहती। यह मेरी पहली फिल्म है। एक ऐक्ट्रेस के तौर पर मैं समझती हूं, मुझे नहीं पता कि वे किस चीज से गुजर रहे हैं या वे क्या महसूस कर रहे होंगे। मैं चीजों को लेकर हमेशा पॉजिटिव रहती हूं।' उन्होंने कहा, 'मुझे मणिकर्णिका बहुत पसंद है और मुझे कंगना भी बेहद पसंद हैं। मेरे ज्यादातर सीन उन्होंने डायरेक्ट किए हैं इसके लिए मैं उनकी बेहद इज्जत करती हूं।'अंकिता ने कहा, 'मुझे लगता है कि मैं झलकारी बाई बन रही हूं और मैं वास्तव में अपनी रानी लक्ष्मीबाई की सुरक्षा कर रही हूं, क्योंकि वह रानी लक्ष्मीबाई हैं उन्होंने खुद को साबित किया है। मैं अपना किरदार असल जिंदगी में भी निभा रही हूं।'</p><a href='../../../Output/output.html'> Back to Output page </a> </body></html>