<!DOCTYPE html><html><body><h1>अपनी अगली फिल्म में Alia Bhatt को लेना चाहते हैं आनंद एल राय?</h1><p><b>Authors : </b>No Author Specified</p><p><b>Published on : </b>03&#47;05&#47;2019, 22&#58;20&#58;06</p><p><b>Bollywood News: रिपोर्ट्स के अनुसार, आनंद एल राय चाहते हैं कि उनकी अगली फिल्म की हिरोइन आलिया भट्ट बनें क्योंकि फिल्म की कहानी के हिसाब से वह बिल्कुल फिट बैठती हैं।</b></p><img src="https://navbharattimes.indiatimes.com/thumb/msid-69167228,width-650,resizemode-4/weather.jpg" width="500" height="600"><p>फिल्मफेयर के दौरान 'आई लव यू' मोमेंट पर आलिया भट्ट ने दिया रिऐक्शन
X
डायरेक्टर आनंद एल राय की पिछली फिल्म 'जीरो' बॉक्स ऑफिस पर कुछ खास कमाल नहीं दिखा पाई और न ही यह दर्शकों को रास आई। लेकिन इससे आनंद एल राय का हौसला टूटा नहीं है। अब वह जल्द ही अपनी अगली फिल्म पर काम शुरू करने जा रहे हैं। कहा जा रहा है कि इस फिल्म में वह आलिया भट्ट को लीड रोल में लेने का मन बना रहे हैं।बता दें कि शाहरुख खान स्टारर 'जीरो' में आलिया गेस्ट अपियरेंस में थीं, लेकिन आनंद अब आलिया को लेकर एक पूरी फिल्म बनाना चाहते हैं। पिंकविला की एक रिपोर्ट के अनुसार, आनंद की फिल्म की कहानी के हिसाब से आलिया एकदम पर्फेक्ट हैं और इसलिए वह इस कोशिश में हैं कि आलिया हां कर दें।हालांकि अभी आनंद ने इस फिल्म को लेकर आलिया से बात की है या नहीं, इस बारे में अभी कोई जानकारी नहीं दी गई है। साथ ही फिल्म को लेकर भी कोई जानकारी लीक नहीं की गई है। रिपोर्ट्स के मुताबिक, एक बार सबकुछ फाइनल हो जाने पर फिल्म की घोषणा की जाएगी।वहीं आलिया भट्ट हाल ही में रिलीज हुई फिल्म 'कलंक' में नजर आई थीं। इस फिल्म में वह वरुण धवन के ऑपोजिट थीं। वह जल्द ही रणबीर कपूर के ऑपोजिट फिल्म 'ब्रह्मास्त्र' में नजर आएंगी। इसके अलावा तेलुगु फिल्म 'आरआरआर' में भी उनके काम करने की चर्चा है।</p><a href='../../../Output/output.html'> Back to Output page </a> </body></html>