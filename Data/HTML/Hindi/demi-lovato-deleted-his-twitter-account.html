<!DOCTYPE html><html><body><h1>डेमी लोवाटो ने अपना ट्विटर अकाउंट डिलीट किया</h1><p><b>Authors : </b>No Author Specified</p><p><b>Published on : </b>04&#47;02&#47;2019, 18&#58;14&#58;49</p><p><b>Bollywood News: लॉस एंजिलिस, चार फरवरी (भाषा) अमेरिकी आव्रजन अधिकारियों द्वारा रैपर 21 सैवेज की गिरफ्तारी पर टिप्पणी के कारण आलोचना का सामना कर रहीं अभिनेत्री-गायिका डेमी लोवाटो ट्विटर से हट गयी हैं। रविवार को ‘2019 सुपर बाउल’ फुटबॉल के दौरान रिकॉर्डिंग कलाकार पर टिप्पणी कर गायिका विवादों में घिर गयीं, जिन्हें अमेरिकी आव्रजन एवं सीमाशुल्क प्रवर्तन अधिकारियों ने अटलांटा में एक अभियान चलाकर हिरासत में लिया था। रैपर 21 सैवेज निर्वासन का सामना कर रहे हैं। ग्रैमी के लिये नामित रैपर 2005 में ब्रिटेन से अमेरिका आये थे, लेकिन वीजा की अवधि खत्म होने के एक साल बाद भी वह अमेरिका में</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>लॉस एंजिलिस, चार फरवरी (भाषा) अमेरिकी आव्रजन अधिकारियों द्वारा रैपर 21 सैवेज की गिरफ्तारी पर टिप्पणी के कारण आलोचना का सामना कर रहीं अभिनेत्री-गायिका डेमी लोवाटो ट्विटर से हट गयी हैं। रविवार को ‘2019 सुपर बाउल’ फुटबॉल के दौरान रिकॉर्डिंग कलाकार पर टिप्पणी कर गायिका विवादों में घिर गयीं, जिन्हें अमेरिकी आव्रजन एवं सीमाशुल्क प्रवर्तन अधिकारियों ने अटलांटा में एक अभियान चलाकर हिरासत में लिया था। रैपर 21 सैवेज निर्वासन का सामना कर रहे हैं। ग्रैमी के लिये नामित रैपर 2005 में ब्रिटेन से अमेरिका आये थे, लेकिन वीजा की अवधि खत्म होने के एक साल बाद भी वह अमेरिका में ही रह रहे थे। रैपर की गिरफ्तारी की खबर पर चुटकी लेते हुए लोवाटो ने ट्वीट किया, ‘‘अब तक 21 सैवेज मीम मेरे लिये सुपर बोल का पसंदीदा हिस्सा रहे हैं।’’ सोशल मीडिया के यूजर्स ने उनकी इस टिप्पणी की निंदा की। हालांकि लोवाटो ने इस पर अपनी सफाई देने की कोशिश की लेकिन यूजर्स पर कोई असर नहीं हुआ। इन आलोचनाओं की प्रतिक्रिया में लोवाटो ने ट्विटर से हटने का फैसला किया और अपना अकाउंट डिलीट कर दिया।</p><a href='../../../Output/output.html'> Back to Output page </a> </body></html>