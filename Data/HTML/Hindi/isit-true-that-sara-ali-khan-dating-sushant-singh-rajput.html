<!DOCTYPE html><html><body><h1>तो सुशांत सिंह राजपूत को डेट कर रहीं हैं सारा अली खान!</h1><p><b>Authors : </b>No Author Specified</p><p><b>Published on : </b>23&#47;01&#47;2019, 19&#58;12&#58;29</p><p><b>Bollywood News: ऐक्‍टर सैफ अली खान और ऐक्‍ट्रेस अमृता सिंह की बेटी सारा अली खान को लेकर यह कहा जा रहा था कि वह कार्तिक आर्यन को डेट कर रही हैं। अब यह सुनने में आ रहा है कि वह सुशांत सिंह राजपूत को डेट कर रही हैं। आइए जानते हैं इस बारे में।</b></p><img src="https://navbharattimes.indiatimes.com/thumb/msid-67659519,width-650,resizemode-4/weather.jpg" width="500" height="600"><p>और 'सिंबा' में बेहतरीन ऐक्टिंग करके वाली ऐक्‍ट्रेस सारा अली खान के बारे में यह कहा जा रहा है कि वह फिलहाल अपने को-स्‍टार सुशांत सिंह राजपूत को डेट कर रही हैं। इसके पीछे एक वजह यह भी है कि पहले भी दोनों को ही एक-दूसरे की कुछ ज्‍यादा ही तारीफें करते सुना गया है। फिल्‍म 'केदारनाथ' से डेब्‍यू करने वाली सारा और सुशांत के बीच काम करने के दौरान काफी गहरी दोस्‍ती हो गई है।बता दें कि सारा का नाम सुशांत सिंह के साथ जुड़ने से पहले यह कहा जा रहा था कि वह ऐक्‍टर कार्तिक आर्यन को डेट कर रही हैं। अब मीडिया रिपोर्ट्स के अनुसार हाल ही में जब सुशांत ने अपना बर्थडे सेलिब्रेट किया तो उस दौरान सारा को कहीं बाहर जाना था लेकिन सारा ने सुशांत से मिलने के लिए अपना ट्रिप भी कैंसिल कर दिया था। हालांकि सारा के करीबी की मानें तो यह केवल अफवाह है। इसमें जरा सी भी सच्‍चाई नहीं है। सारा और सुशांत केवल अच्‍छे दोस्‍त हैं। इसके अलावा दोनों के बीच में कुछ भी नहीं है।वहीं दर्शक भी इस बात से हैरान हैं कि सारा कैसे सुशांत को डेट कर सकती हैं। उन्‍होंने तो अपनी फिल्म 'केदारनाथ' के प्रमोशन के दौरान एक इंटरव्यू में कहा था कि वह कार्तिक को डेट करना चाहती हैं। इसके बाद से ही लगभग हर इंटरव्यू में कार्तिक से इसके बारे में पूछा जाने लगा। हाल ही में जब इस बारे में कार्तिक फिर से पूछा गया तो उन्होंने कहा कि उन्होंने सुना है कि सारा की मां ने उनसे कहा है कि जब तक इस बारे में मैं कोई जवाब न दूं, वह कुछ न कहें। कार्तिक ने कहा कि वह सारा के साथ कॉफी डेट पर जाने के लिए तैयार हैं। बस सारा इसके लिए जगह और समय बता दें। इसके बाद सारा और सुशांत के बीच डेट की खबरें आने से सभी हैरत में हैं।</p><a href='../../../Output/output.html'> Back to Output page </a> </body></html>