<!DOCTYPE html><html><body><h1>पीएम नरेंद्र मोदी बायॉपिक को मिला U सर्टिफिकेट</h1><p><b>Authors : </b>No Author Specified</p><p><b>Published on : </b>09&#47;04&#47;2019, 22&#58;38&#58;00</p><p><b>Bollywood News: इससे पहले 9 अप्रैल की सुबह चीफ जस्टिस ऑफ इंडिया रंजन गोगोई की अगुवाई वाली सुप्रीम कोर्ट की बेंच ने विशेष याचिका को खारिज कर दिया। बता दें, याचिकाकर्ता का आरोप था कि फिल्‍म पीएम नरेंद्र मोदी मॉडल कोड ऑफ कंडक्‍ट के खिलाफ है।</b></p><img src="https://navbharattimes.indiatimes.com/thumb/msid-68800576,width-650,resizemode-4/weather.jpg" width="500" height="600"><p>मोदी बायॉपिक को यू सर्टिफिकेट
X
तमाम बाधाओं का सामना करने के बाद फिल्‍म 'पीएम नरेंद्र मोदी ' की रिलीज का रास्‍ता साफ हो गया है। अब यह फिल्‍म 11 अप्रैल को रिलीज होगी। फिल्‍म को सेंट्रल बोर्ड ऑफ फिल्‍म सर्टिफिकेशन (सीबीएफसी) की ओर से 'यू' सर्टिफिकेट मिला है।इससे पहले 9 अप्रैल की सुबह चीफ जस्टिस ऑफ इंडिया रंजन गोगोई की अगुवाई वाली सुप्रीम कोर्ट की बेंच ने विशेष याचिका को खारिज कर दिया जिसमें लोकसभा चुनाव के दौरान फिल्‍म की रिलीज पर अस्थायी तौर पर बैन लगाने की मांग की गई थी। बता दें, लोकसभा इलेक्‍शन 11 अप्रैल से शुरू हो रहे हैं।कोर्ट ने याचिका को 'असामयिक' बताया क्‍योंकि उस समय तक फिल्‍म सीबीएफसी की तरफ से सर्टिफाइड नहीं थी। कोर्ट ने यह भी कहा कि अगर फिल्‍म 11 अप्रैल को रिलीज भी होती है, जैसा कि याचिकाकर्ता का दावा है तो उनके लिए उपयुक्त होगा कि वह इलेक्शन कमीशन से इसका निवारण करने की मांग करें।बता दें, याचिकाकर्ता का आरोप था कि फिल्‍म मॉडल कोड ऑफ कंडक्‍ट के खिलाफ है। 8 अप्रैल को कोर्ट ने याचिका पर सुनवाई की और याचिकाकर्ता से पूछा कि कि फिल्म में क्या दर्शाया गया है और उन्‍हें किस चीज पर आपत्ति है।इसके बाद मामले की सुनवाई अगले दिन यानी 9 अप्रैल के लिए टल गई। कोर्ट ने कहा कि फिल्‍म मॉडल ऑफ कंडक्‍ट का उल्‍लंघन करती है, इस पर फिल्‍म को देखे बिना निर्णय नहीं लिया जा सकता है।वहीं, जब इस बारे में प्रड्यूसर संदीप सिंह से बात की गई तो उन्‍होंने कहा, 'मैं उन सभी लोगों का धन्‍यवाद करता हूं जिन्‍होंने मुझे सपॉर्ट किया। मैं देश की न्‍याय व्‍यवस्‍था के का आभारी हूं। यह सिर्फ मेरे लिए नहीं बल्कि उन सभी फिल्‍ममेकर्स के लिए है जिन्‍हें ऐसी दिक्‍कतों का सामना करना पड़ता है। मैं बेहद खुश हूं कि जजमेंट हमारे फेवर है।'कोर्ट के फैसले के बाद विवेक ओबेरॉय जो फिल्‍म में नरेंद्र मोदी का रोल प्‍ले कर रहे हैं, ने ट्वीट किया, 'आप सबके आशीर्वाद, सपॉर्ट और प्‍यार की बदौलत आज हम सुप्रीम कोर्ट में जीते। सभी को और भारतीय जूडिशरी को धन्‍यवाद।'</p><a href='../../../Output/output.html'> Back to Output page </a> </body></html>