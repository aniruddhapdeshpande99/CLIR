<!DOCTYPE html><html><body><h1>सोनाक्षी सिन्हा करेंगी 'आलिया भट्ट और वरुण धवन से पहले शादी'</h1><p><b>Authors : </b>No Author Specified</p><p><b>Published on : </b>31&#47;03&#47;2019, 08&#58;45&#58;33</p><p><b>Bollywood News: सोनाक्षी सिन्हा उन अदाकारों में से एक हैं जो अपनी पर्सनल लाइफ को लेकर बात करना पसंद नहीं करतीं। हालांकि, हाल ही में उन्होंने शादी को लेकर जो कहा वह काफी सुर्खियां बटोर रहा है।</b></p><img src="https://navbharattimes.indiatimes.com/thumb/msid-68652165,width-650,resizemode-4/weather.jpg" width="500" height="600"><p>X
बीटाउन में रिलेशनशिप के मामले में इन दिनों आलिया भट्ट-रणबीर कपूर और वरुण धवन-नताशा दलाल की जोड़ी सुर्खियों में छाई रहती है। अपने रिश्ते को लेकर ये सितारे काफी सीरियस हैं ऐसे में इनके जल्द शादी करने को लेकर अटकलें भी लगाई जा रही हैं। इस बीच सोनाक्षी सिन्हा ने शादी को लेकर जो कहा उससे सभी हैरान रह गए। उन्होंने कहा कि वह वरुण और आलिया से पहले शादी करेंगी।रिपोर्ट्स के मुताबिक, आलिया, वरुण और सोनाक्षी अपनी अपकमिंग फिल्म 'कलंक' के प्रमोशन को लेकर एक रिऐल्टी शो का हिस्सा बने थे। इस दौरान उन सभी को कुछ सवालों का जवाब देना था। सोनाक्षी ने शादी के सवाल पर जवाब देते हुए कहा 'मैं वरुण धवन और आलिया भट्ट से पहले शादी करना चाहती हूं।'उनका यह जवाब सुनते ही उनके को-स्टार्स और वहां जज की भूमिका में मौजूद शिल्पा शेट्टी तक हैरान रह गईं। उन्होंने सोनाक्षी से रिलेशनशिप के बारे में बताने को कहा, इस पर ऐक्ट्रेस ने कहा कि वह बस वरुण और आलिया से पहले शादी करना चाहती हैं। वह अब सेटल होने के लिए तैयार हैं।सोनाक्षी ने मजाकिया अंदाज में सभी से उनके लिए एक अच्छा लड़का तलाशने के लिए भी कहा ताकि वह शादी करके सेटल हो सकें।बता दें कि, सोनाक्षी सिन्हा, आलिया भट्ट और वरुण धवन के साथ ही फिल्म 'कलंक' में माधुरी दीक्षित, संजय दत्त और आदित्य रॉय कपूर भी नजर आएंगे। यह फिल्म 17 अप्रैल को रिलीज होगी।</p><a href='../../../Output/output.html'> Back to Output page </a> </body></html>