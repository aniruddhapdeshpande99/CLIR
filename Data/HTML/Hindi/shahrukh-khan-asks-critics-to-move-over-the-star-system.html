<!DOCTYPE html><html><body><h1>क्रिटिक्स से बोले शाहरुख, 'फिल्म है होटल नहीं, स्टार देकर न आंकें'</h1><p><b>Authors : </b>No Author Specified</p><p><b>Published on : </b>22&#47;04&#47;2019, 11&#58;39&#58;36</p><p><b>Bollywood News: 'मैं अपने क्रिटिक्स साथियों से कहना चाहूंगा कि कृपया बॉलिवुड फिल्म स्टार्स की तरह न बनें। स्टार सिस्टम से दूर रहें। कई साल पहले यह सिस्टम शुरू हुआ था जिसके तले बॉलिवुड दब गया।'</b></p><img src="https://navbharattimes.indiatimes.com/thumb/msid-68447809,width-650,resizemode-4/weather.jpg" width="500" height="600"><p>My Beautiful Wise King @iamsrk How Wise & Strong are your words Sweetheart, like always aaah Sukoon ♡ Thanks fo… https://t.co/fF4qkplyWH — ♡ Sнαн Kι Bιωι ♡ (@JacyKhan) 1555874737000
लोग जितना अधिक लोकप्रिय होते हैं, उनके पास पैसा भी उतना ही आता है। बॉलीवुड के दिग्गज अभिनेता शाहरुख खान जितने लोकप्रिय हैं, उनके पास पैसा भी उतना ही है। अब जब खूब सारा पैसा है, तो अमीरों की तरह खर्च करेंगे ही, लेकिन वह इसका कुछ हिस्सा निवेश भी करते हैं। वह कोई दिग्गज कारोबारी तो नहीं, लेकिन पैसे से पैसा बनाना उन्हें बखूबी आता है, क्योंकि वह अपने निवेश में अपना जुनून लगाते हैं। पैसे बनाने का उनका चार बिजनस मंत्र हैं, जो हम आपको बताने जा रहे हैं।
शाहरुख खान एक सफल अभिनेता होने के अलावा, एक कारोबारी भी हैं। फिल्मों के अलावा, उन्होंने स्पोर्ट्स और एजुकेश में भी निवेश किया है। रेड चिल्ली इंटरटेनमेंट के नाम से उनका अपना फिल्म प्रॉडक्शन और डिस्ट्रिब्यूशन कंपनी है। साथ ही वह एक वीएफएक्स कंपनी के भी मालिक हैं। आईपीएल टीम कोलकाता नाइट राइडर्स में उनकी आंशिक हिस्सेदारी भी है। उनके पास किडजानिया की इंडियन फ्रेंचाइजी भी है, जो एक मैक्सिकन कंपनी है।
शाहरुख खान अपनी फिल्मों के निर्माण के लिए कर्ज नहीं लेते। अपनी फिल्म में वह अपना पैसा ही लगाते हैं। उनका कहना है कि अपनी फिल्म में वह दूसरों के पैसों को जोखिम में नहीं डालना चाहते। वह कहते हैं कि किसी भी व्यक्ति को जितना हो सके कर्ज लेने से बचना चाहिए। वह व्यक्तिगत तौर पर शेयर बाजार में निवेश करना पसंद नहीं करते।
शाहरुख के पिता एक रेस्तरां चलाते थे, लेकिन फिर भी वह बिजनस को अच्छी तरह नहीं समझते। वह केवल अपने जुनून के पीछे भागते हैं और उससे जुड़े बिजनस में ही हाथ आजमाते हैं। उनका सपना अपना फिल्म स्टूडियो खोलना है।
शाहरुख का कहना है कि फिल्में बनाना बेहद जोखिम वाला काम है, जहां सफलता का कोई फिक्स्ड फॉर्मूला नहीं है। फिल्में फ्लॉप होने के बाद भी वह फिल्में बनाना बंद नहीं करते, क्योंकि उन्हें पता है कि यह जीवन का हिस्सा है। फिल्मी दुनिया में अतीत में की गई गलतियों से कोई सबक नहीं मिलता, क्योंकि इस कारोबार में किसी को नहीं पता कि वह काम करेगी ही।
कुछ दिनों बॉलिवुड में शाहरुख खान की बादशाहत पर सवाल उठने लगे हैं। बीते कुछ सालों में आईं शाहरुख की फिल्में ज्यादा सफल नहीं मानी गईं। दूसरी ओर यह भी सच है कि बीते सालों में शाहरुख ने अपने रोल्स के साथ काफी एक्सपेरिमेंट किया। चाहे वह 'फैन' हो या फिर 'जीरो' में एक बौने का किरदार, शाहरुख पर्दे पर अपनी क्षमताओं को ही चैलेंज करते दिखे। इसके बावजूद उनकी फिल्मों को पसंद नहीं किया गया। इन फिल्मों को क्रिटिक्स की काफी आलोचना झेलनी पड़ी। अब शाहरुख ने उन सबका जवाब दिया है।रविवार रात हुए क्रिटिक्स फिल्म चॉइस अवॉर्ड्स 2019 में शाहरुख जब पोडियम पर आए तो उन्होंने इस मौके का भरपूर फायदा उठाया। उन्होंने अपनी फिल्मों और अपने रोल्स पर बात की। शाहरुख ने कहा, 'हम फिल्ममेकर्स आर्ट ढूंढते हैं। हम लॉजिक ढूंढते हैं और स्टोरी टेलिंग की फ्री-स्प्रिट पर ध्यान नहीं देते हैं। हमें खुद को याद दिलाना होता है कि सच का कोई फॉर्म नहीं होता है। सिर्फ झूठ को ही फॉर्म करना पड़ता है। हमें खुद के प्रति सच्चा होना है।'शाहरुख ने आगे कहा, 'मैं अपने क्रिटिक्स साथियों से कहना चाहूंगा कि कृपया बॉलिवुड फिल्म स्टार्स की तरह न बनें। स्टार सिस्टम से दूर रहें। कई साल पहले यह सिस्टम शुरू हुआ था जिसके तले बॉलिवुड दब गया। किसी फिल्म की समीक्षा के लिए स्टार सिस्टम काफी नहीं है। 3 स्टार, 3.5 स्टार्स, 5 स्टार्स... यह फिल्म है, होटल नहीं। आज हर जगह लोग क्रिटिक्स बन गए हैं। ऐसे में फिल्म क्रिटिक्स खतरे में हैं।'</p><a href='../../../Output/output.html'> Back to Output page </a> </body></html>