<!DOCTYPE html><html><body><h1>Oscar nominations 2019: भारतीय फिल्म 'पीरियड. एंड ऑफ सेंटेंस' ऑस्कर के लिए नॉमिनेट</h1><p><b>Authors : </b>No Author Specified</p><p><b>Published on : </b>23&#47;01&#47;2019, 08&#58;24&#58;08</p><p><b>Bollywood News: भारतीय पृष्ठभूमि की फिल्म 'पीरियड. एंड ऑफ सेंटेंस' को ऑस्कर के लिए नॉमिनेट किया गया है। यह फिल्म भारत में गहराई तक बसे मासिक धर्म के कलंक के खिलाफ महिलाओं की लड़ाई के बारे में है।</b></p><img src="https://navbharattimes.indiatimes.com/thumb/msid-67650369,width-650,resizemode-4/weather.jpg" width="500" height="600"><p>कलंक के बारे में बनाई गई भारतीय पृष्ठभूमि की फिल्म 'पीरियड. एंड ऑफ सेंटेंस ' को ऑस्कर के लिए नॉमिनेट किया गया है। इस फिल्म में वास्तविक पैडमैन ने काम किया है। मंगलवार को की गई घोषणा के मुताबिक, यह फिल्म डॉक्युमेंट्री शॉर्ट सबजेक्ट श्रेणी के टॉप पांच नॉमिनेटेड फिल्मों में शामिल है।अन्य नॉमिनेटेड फिल्मों में 'ब्लैक शीप', 'ऐंड गेम', 'लाइफबोट' और 'अ नाइट एट द गार्डन' शामिल हैं। 'पीरियड...' के एग्ज़ेक्युटिव प्रड्यूसर गुनीत मोगा हैं और को-प्रड्यूसर मोगा की कम्पनी सिख्या एंटरटेनमेंट है। यह कंपनी 'द लंचबॉक्स' और 'मसान' जैसी फिल्मों को समर्थन दे चुकी है। इस उपलब्धि से उत्साहित मोगा ने कहा, 'हमने इसे बनाया है...हमने जो सोचा था, यह उससे आगे की चीज है।'यह फिल्म भारत में गहराई तक बसे मासिक धर्म के कलंक के खिलाफ महिलाओं की लड़ाई के बारे में है और यह वास्तविक जीवन के 'पैडमैन' अरुणाचलम मुरुगनाथन के कार्य पर रोशनी डालती है। पुरस्कार विजेता ईरानी मूल के अमेरिकी फिल्मकार रायका जेहताबची द्वारा निर्देशित इस फिल्म का क्रिएशन 'द पैड प्रॉजेक्ट' नामक एक संस्था ने किया है। यह संस्था लॉस ऐंजिलिस के ओकवुड स्कूल के विद्यार्थियों के एक समूह और उनकी शिक्षिका मेलिसा बर्टन द्वारा स्थापित है।26 मिनट की इस फिल्म में उत्तर भारत के हापुड़ की लड़कियों और महिलाओं तथा उनके गांव में लगाई गई एक पैड मशीन के साथ उनके अनुभवों को चित्रित किया गया है।</p><a href='../../../Output/output.html'> Back to Output page </a> </body></html>