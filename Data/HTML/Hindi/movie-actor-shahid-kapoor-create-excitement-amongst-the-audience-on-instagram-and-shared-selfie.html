<!DOCTYPE html><html><body><h1>शाहिद ने पोस्‍ट की सेल्‍फी, दर्शकों के बीच क्रिएट किया एक्‍साइटमेंट</h1><p><b>Authors : </b>No Author Specified</p><p><b>Published on : </b>17&#47;03&#47;2019, 16&#58;30&#58;14</p><p><b>Bollywood News: शाहिद कपूर अब फिल्‍म कबीर सिंह में नजर आएंगे। वह लंबे वक्‍त बाद बड़े पर्दे पर वापसी करेंगे। इससे पहले वह फिल्‍ममेकर संजय लीला भंसाली की फिल्‍म 'पद्मावत' में नजर आए थे।</b></p><img src="https://navbharattimes.indiatimes.com/thumb/msid-66677957,width-650,resizemode-4/weather.jpg" width="500" height="600"><p>बॉलिवुड ऐक्‍टर शाहिद कपूर अपनी आने वाली ड्रामा फिल्‍म ' कबीर सिंह ' के साथ लंबे वक्‍त बाद बड़े पर्दे पर वापसी करने को तैयार हैं। इससे पहले वह फिल्‍ममेकर संजय लीला भंसाली की फिल्‍म 'पद्मावत' में नजर आए थे। फिल्‍म में उनकी परफॉर्मेंस को लोगों ने काफी सराहा था।'कबीर सिंह' का डायरेक्‍शन संदीप वांगा कर रहे हैं जिन्‍होंने अपना हिट डेब्‍यू फिल्‍म अर्जुन रेड्डी से किया था। दर्शकों के बीच एक्‍साइटमेंट क्रिएट करने के लिए हाल ही में शाहिद ने इंस्‍टाग्राम पर एक पोस्‍ट किया।उन्‍होंने एक सेल्‍फी पोस्‍ट करते हुए लिखा, 'ऑलमोस्‍ट होम। सेवन डेज टू गो #कबीर सिंह।' इससे पहले शाहिद ने फिल्‍म का ऑफिशल लोगो शेयर करते हुए लिखा था, 'अर्जुन रेड्डी को पसंद किया गया था और अब टाइम है कबीर सिंह का। 2019 में उसे देखने के लिए तैयार हो जाएं।''कबीर सिंह' एक ऐसे शख्‍स पर आधारित है जो ऐल्‍कॉहॉलिक सर्जन है। जब उसके एक्‍स-लवर की शादी किसी और से हो जाती है तो वह घातक रास्‍ते पर चला जाता है।तेलुगू फिल्‍म 'अर्जुन रेड्डी' के इस रीमेक में शाहिद के ऑपोजिट कियारा आडवाणी नजर आएंगी। फिल्‍म की शूटिंग अक्‍टूबर 2018 में शुरू हुई थी और उम्‍मीद है कि यह 21 जून 2019 को सिनेमाघरों में रिलीज होगी।</p><a href='../../../Output/output.html'> Back to Output page </a> </body></html>