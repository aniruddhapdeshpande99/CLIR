<!DOCTYPE html><html><body><h1>'जीरो' फेल तो बोले शाहरुख, रिस्‍क लेने से नहीं डरता, 40 दिन वाली फिल्‍मों में अटकना नहीं चाहता</h1><p><b>Authors : </b>No Author Specified</p><p><b>Published on : </b>31&#47;01&#47;2019, 15&#58;37&#58;53</p><p><b>Bollywood News: शाहरुख की आखिरी रिलीज फिल्‍म 'जीरो' बॉक्‍स ऑफिस पर नहीं चल सकी। इस वजह से अब शाहरुख अपनी फिल्‍मों का सिलेक्‍शन सोच-समझकर कर रहे हैं।</b></p><img src="https://navbharattimes.indiatimes.com/thumb/msid-67527692,width-650,resizemode-4/weather.jpg" width="500" height="600"><p>पहले दिन शाहरुख खान की फिल्म 'ज़ीरो' ने बॉक्स-ऑफिस पर की 19.50 करोड़ की कमाई
X
आज सुपरस्टार शाहरुख खान का बर्थडे है। कई दशकों से हिंदी फिल्म इंडस्ट्री में काबिज शाहरुख की आज दुनियाभर में पहचान है। उनके नाम कई ऐसे रेकॉर्ड्स हैं, जो अन्य ऐक्टर्स के लिए तोड़ पाना मुश्किल है। शाहरुख की लाइफ एक खुली किताब की तरह रही है, लेकिन फिर भी उनसे जुड़े कुछ अनसुने किस्से हैं, जो शायद ही लोग जानते होंगे।
बादशाह ऑफ बॉलिवुड, किंग खान, रोमांस के बादशाह जैसे न जाने कितने ही नामों से मशहूर शाहरुख खान कभी ऐक्टिंग को बिल्कुल भी पसंद नहीं करते थे। उनका ऐक्टर बनने का सपना कभी था ही नहीं क्योंकि उन्हें लगता था कि उनके लुक्स अच्छे नहीं हैं।
शायद किस्मत को कुछ और ही मंज़ूर था। उनका फिल्मों में आने का फैसला मां की वजह से था। जब शाहरुख की मां का निधन हुआ, तो वह उस गम से उबर नहीं पाए। अपनेआप को इस दुख से उबारने के लिए शाहरुख ने न चाहते हुए भी खुद को फिल्मों की ओर मोड़ लिया।
दिल्ली से मुंबई आने के बाद शाहरुख ने एक के बाद एक 5 फिल्में साइन कीं और फिर यहां से उन्होंने पीछे मुड़कर नहीं देखा।
बेहद कम लोग जानते हैं कि फिल्मों में आने से पहले शाहरुख दिल्ली के दरियागंज में एक रेस्ट्रॉन्ट चलाते थे।
उनकी माली हालत इतनी खराब थी कि 80 के दशक में जब एक बार दिल्ली में गजल सिंगर पंकज उधास का कॉन्सर्ट हुआ, तो उन्होंने उसमें द्वारपाल के तौर पर नौकरी की, जिसमें उन्हें बतौर सैलरी 50 रुपये मिले।
इस 50 रुपये की सैलरी से शाहरुख खान ने आगरा का टिकट लिया और फिर ताजमहल देखने गए। दिल्ली से मुंबई आने के बाद भी शाहरुख को कुछ दिन ऐसे ही गुजारने पड़े थे, लेकिन आज उनका स्टारडम और सक्सेस सभी के लिए मिसाल है।
शाहरुख हरफनमौला रहे हैं। वह न एक अच्छे ऐक्टर हैं, बल्कि अच्छे खिलाड़ी भी रहे हैं। शाहरुख ने न सिर्फ क्रिकेट खेला है, बल्कि क्रिकेट, हॉकी और फुटबॉल टीमों की कप्तानी भी की है।
शाहरुख कभी भी हिंदी के पेपर में अच्छे मार्क्स नहीं लाते थे। उनकी मां ने एक बार उनसे वादा किया कि अगर वह हिंदी के पेपर में अच्छे नंबर लाएंगे तो वह उन्हें फिल्म दिखाने ले जाएंगी। चूंकि शाहरुख को फिल्में देखना पसंद था, इसलिए तबसे वह हिंदी में अच्छे नबंर लाने लगे।
बॉलिवुड ऐक्‍टर शाहरुख खान की फिल्‍में बीते कुछ वर्षों से बॉक्‍स ऑफिस पर खास कमाल नहीं दिखा पा रही हैं। उनकी आखिरी रिलीज फिल्‍म ' जीरो ' भी नहीं चल सकी, साथ ही क्रिटिक्‍स ने भी इसे नकार दिया।इस वजह से अब शाहरुख अपनी फिल्‍मों का सिलेक्‍शन सोच-समझकर कर रहे हैं। खबर थी कि वह स्‍पेस में जाने वाले पहले भारतीय अंतरिक्ष यात्री राकेश शर्मा पर बनने वाली बायॉपिक ' सारे जहां से अच्‍छा ' कर रहे हैं लेकिन बाद में उन्‍होंने इससे हाथ पीछे खींच लिया।अब ऐसा लगता है कि 'जीरो' की विफलता ने शाहरुख को सतर्क कर दिया है। फिलहाल, उनके अगली फिल्‍म का ऑफिशल अनाउंसमेंट होना बाकी है लेकिन इस बीच उन्‍होंने एक इंटरव्यू में अपने डर पर बात की।शाहरुख ने कहा, 'मैं उस दिन से डरता हूं जब मैं भी रोल्‍स के साथ रिस्‍क नहीं ले पाऊंगा और बोरिंग फिल्‍मों में पुराने कैरक्‍टर्स प्‍ले करने लगूंगा।'शाहरुख ने आगे कहा, 'मैं सुबह इस तरह नहीं उठना चाहता जहां मैं एक्‍सपेरिमेंट करने से थक चुका हूं और 40 दिनों में खत्‍म हो जाने वाली फिल्‍मों में अटक गया हूं। मैं नहीं चाहता कि ऐसी फिल्‍म का हिस्‍सा बनूं जो कुछ पैसा कमाएं, उससे नई कार खरीद लूं और यही रूटीन चलता रहे।'गौरतलब है कि शाहरुख ने पिछले कुछ वर्षों में अपनी फिल्‍मों में अलग-अलग तरह के किरदार निभाए हैं। उन्‍होंने डायरेक्‍टर्स और तरह-तरह की कहानियों के साथ भी प्रयोग किया है। जहां उन्‍होंने 'फैन' में डार्क और इंटेंस डबल रोल किया, वहीं 'जीरो' में ऐक्‍टर ने एक बौने का किरदार निभाया। फिर भी ये फिल्‍में कमाई के मामले में काफी पीछे रह गईं।</p><a href='../../../Output/output.html'> Back to Output page </a> </body></html>