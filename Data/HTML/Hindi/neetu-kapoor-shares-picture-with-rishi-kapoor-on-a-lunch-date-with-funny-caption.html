<!DOCTYPE html><html><body><h1>शादी के 38 साल बाद कैसी होती है लंच डेट, नीतू कपूर ने किया शेयर</h1><p><b>Authors : </b>No Author Specified</p><p><b>Published on : </b>17&#47;01&#47;2019, 16&#58;33&#58;30</p><p><b>Bollywood News: नीतू कपूर अक्सर पति ऋषि कपूर के साथ तस्वीर शेयर करती रहती हैं। अब उन्होंने लंच डेट की एक तस्वीर शेयर की है। इस तस्वीर के साथ उन्होंने एक रोचक कैप्शन लिखा है।</b></p><img src="https://navbharattimes.indiatimes.com/thumb/msid-67582329,width-650,resizemode-4/weather.jpg" width="500" height="600"><p>ऐक्टर ऋषि कपूर इन दिनों अमेरीका में अपना इलाज करा रहे हैं। इस समय उनकी पत्नी नीतू कपूर हर कदम पर उनके साथ खड़ी हैं। वह समय-समय पर उनकी तस्वीरें सोशल मीडिया पर शेयर करती रहती हैं और उनकी सेहत का अपडेट भी देती रहती हैं। अब नीतू कपूर ने ऋषि कपूर के साथ एक नई तस्वीर इंस्टाग्राम पर शेयर की है। इस तस्वीर के साथ उनका कैप्शन काफी रोचक है।हाल ही में नीतू और ऋषि एक लंच डेट पर बाहर गए थे। नीतू ने इस लंच डेट की सेल्फी शेयर की है। इस तस्वीर के साथ नीतू ने लिखा है, 'लंच डेट? शादी के 38 साल बाद यही होता है। पति फोन में व्यस्त हैं और मैं सेल्फी ले रही हूं।'इस साल की शुरुआत में नीतू कपूर ने एक फैमिली पिक्चर शेयर की थी। इस तस्वीर में रणबीर कपूर और आलिया भट्ट भी नजर आ रहे थे। इसके तस्वीर के साथ नीतू ने लिखा था कि इस साल उन्होंने कोई रिजॉलूशन नहीं लिया है। बस प्रदूषण कम फैलाना है। उम्मीद है कि भविष्य में कैंसर सिर्फ एक राशि रह जाए।</p><a href='../../../Output/output.html'> Back to Output page </a> </body></html>