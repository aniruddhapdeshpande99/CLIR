<!DOCTYPE html><html><body><h1>Manikarnika Box Office Collection: Kangana Ranaut's Film Manikarnika The Queen of Jhansi Has Crossed The Rs 100 Crore Mark At The Box Office - कंगना की फिल्म हुई 100 करोड़ पार</h1><p><b>Authors : </b>No Author Specified</p><p><b>Published on : </b>20&#47;02&#47;2019, 14&#58;51&#58;48</p><p><b>Bollywood News: 25 जनवरी को रिलीज हुई कंगना रनौत की फिल्म 'मणिकर्णिका: द क्वीन ऑफ झांसी' ने बॉक्स ऑफिस पर 100 करोड़ का आंकड़ा पार कर लिया है। कंगना अपनी इस डायरेक्टोरियल फिल्म की सफलता से काफी खुश हैं।</b></p><img src="https://navbharattimes.indiatimes.com/thumb/msid-68077801,width-650,resizemode-4/weather.jpg" width="500" height="600"><p>Manikarnika Public Review: कंगना रनौत की फिल्म लोगों को कैसी लगी?
X
X
चाहे लोग कंगना को कॉन्ट्रोवर्सी क्वीन कहें या दमदार अभिनेत्री मानें, एक बात तय है कि कंगना ने फिल्म मणिकर्णिका की वजह से एक खास जगह पा ली है। उनकी फिल्म 'मणिकर्णिका' इस वीकेंड डोमेस्टिक बॉक्स ऑफिस पर 100 करोड़ क्लब में दाखिल हो गई है। यह क्वीन के बाद कंगना की दूसरी फिल्म है, जिसमें लीड रोल करते हुए कंगना ने अपने दम पर फिल्म को सफल बनाया है।हाल में रिलीज हुई फिल्म 'उरी' के बाद यह दूसरी सफल फिल्म बन गई है। 'मणिकर्णिका' 25 जनवरी को रिलीज हुई थी। तीन हफ्ते बाद फिल्म ने रविवार को कमाई में 100 करोड़ का आंकड़ा छू लिया है। हालांकि, फिल्म को लेकर काफी विवाद सामने आए। पहले इस फिल्म का निर्देशन कृष कर रहे थे, लेकिन फिर डायरेक्टर ने फिल्म बीच में ही छोड़ दी और उसके बाद ऐक्टर सोनू सूद ने भी फिल्म पूरी होने से पहले इसे छोड़ दिया। बाद में कंगना ने डायरेक्शन की कमान खुद संभालते हुए फिल्म के पोस्ट प्रॉडक्शन का काम किया। एक इंटरव्यू में डायरेक्टर कृष ने इस बात का खुलासा भी किया था कि आखिर उन्होंने बीच में ही इस फिल्म को क्यों छोड़ दिया था। उन्होंने कहा कि फिल्म की शूटिंग के दौरान कंगना का व्यवहार काफी रूखा रहता था और वह इनसिक्यॉर फील करती रहती थीं।हालांकि, फिल्म रिलीज़ हुई और करीब 80 करोड़ की लागत से बनी 'मणिकर्णिका'अब बॉलिवुड की उन कामयाब फिल्मों में शामिल हो गई है, जिसने बॉक्स ऑफिस पर 100 करोड़ क्लब में एंट्री मारी है।फिल्म दर्शकों को पसंद आ रही है, इससे कंगना काफी खुश हैं। बॉक्स ऑफिस पर मिली इस सफलता पर कंगना ने कहा है, 'व्यावसायिक सफलता मेरे पहले निर्देशन को और भी खास बनाती है। मणिकर्णिका को लोगों ने बहुत पसंद किया है और इसने लक्ष्मीबाई की विरासत के साथ न्याय किया है, यह मेरे लिए बहुत अधिक संतुष्टिदायक है।'</p><a href='../../../Output/output.html'> Back to Output page </a> </body></html>