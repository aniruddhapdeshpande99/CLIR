<!DOCTYPE html><html><body><h1>बॉलिवुड में नए ऐक्‍टर्स के किरदारों पर बोलीं 'तब्‍बू,' कहा दिलचस्‍प कहानियों में रोमांचक किरदार निभा रहे हैं एक्‍टर्स</h1><p><b>Authors : </b>No Author Specified</p><p><b>Published on : </b>25&#47;01&#47;2019, 16&#58;37&#58;09</p><p><b>Bollywood News: बॉलिवुड ऐक्‍ट्रेस तब्‍बू ने हिंदी ही नहीं कई अन्‍य भाषाओं में फिल्‍में की हैं। उनकी अदाकारी को दर्शकों ने खूब सराहा भी है। हाल ही में हुए एक इंटरव्‍यू में आज के ऐक्‍टर्स के खुलेपन पर जब सवाल किया गया, तो आइए बताते हैं कि तब्‍बू ने क्‍या जवाब दिया?</b></p><img src="https://navbharattimes.indiatimes.com/thumb/msid-67688603,width-650,resizemode-4/weather.jpg" width="500" height="600"><p>में तीन दशकों से ऐक्टिव ऐक्‍ट्रेस तब्‍बसुम फातिमा हाशमी यानी कि 'तब्‍बू' के अभिनय के सभी कायल हैं। हालांकि उनके शुरुआती दौर और आज की फिल्‍म इंडस्‍ट्री की ऐक्टिंग में काफी बदलाव आये हैं। बावजूद इसके हाल फिलहाल की जिन फिल्‍मों में उन्‍होंने किरदार निभाए हैं। दर्शकों ने उन्‍हें खूब पसंद किया और सराहा है। ऐसे में इंडस्‍ट्री में आज के ऐक्‍टर्स और उनके अलग तरह के अभिनय को लेकर जब तब्‍बू से सवाल पूछा गया तो उन्‍होंने कहा कि आज का काम काफी रोमांचक है।बता दें कि हाल ही एक इंटरव्‍यू के दौरान तब्‍बू से 'आज के ऐक्‍टर्स का ऑउट ऑफ बॉक्‍स कैरेक्‍टर के प्रति खुलेपन वाले अंदाज को लेकर' सवाल पूछा गया। इसपर तब्‍बू ने कहा ' पिछले पांच सालों में काफी दिलचस्‍प तरह के कहानियां फिल्‍मों के जरिए सामने आ रही हैं। उन्‍हें रोमांचक किरदार करने का मौका मिल रहा है जो कि बहुआयामी है। उन्‍हें एक टिपिकल ऐक्‍टर या ऐक्‍टर्स को क्‍या करने को मिलेगा, यह पेशकश नहीं की जा रही है। इसमें ऐक्‍टर्स के पास भी काफी कुछ करने को होता है। साथ ही यह मेरा यकीन है कि वे भी इसे इंजॉय कर रहे हैं।'तब्‍बू ने कहा, ' वे अपने काम में किसी प्रयोग को करने के लिए पूरी तरह से कॉन्फिडेंट हैं और उसे एक्‍सप्रेस भी कर रहे हैं' हालांकि इसका हरगिज यह मतलब नहीं निकालना चाहिए कि पहले के वक्‍त प्रयोग नहीं होते थे। बात इतनी है कि आज से बीस साल पहले काफी कुछ अक्सेप्टेबल नहीं था और अब उसे सहजता से स्‍वीकार किया जा रहा है। उस समय जो काम बहुत रिस्‍की लगता था, अब वह एक नॉर्म बन चुका है।फिल्‍म ' मकबूल,' ' चीनी कम ' और 'चांदनी बार' सहित तमाम हिट फिल्‍में देने वाली तब्‍बू एक ऐसी अदाकारा हैं, जिन्‍होंने हिंदी के अलावा अंग्रेजी, मलयालम, तमिल, तेलुगू और बंगाली भाषा में फिल्‍में की हैं। खास बात यह है कि हर भाषा में उनके किरदार को एक अलग पहचान और सराहना मिली। हाल फिलहाल उन्‍हें श्रीराम राघवन निर्देशित फिल्‍म 'अंधाधुन' में देखा गया था। इसमें तब्‍बू के अलावा राधिका आप्‍टे और आयुषमान खुराना ने भी काम किया था। बॉक्‍स ऑफिस पर इस फिल्‍म ने 100 करोड़ से भी ज्‍यादा का बिजनेस किया था। इसके बाद जल्‍दी ही आपको सलमान खान की फिल्‍म 'भारत' में भी तब्‍बू की अदाकारी देखने को मिलेगी।</p><a href='../../../Output/output.html'> Back to Output page </a> </body></html>