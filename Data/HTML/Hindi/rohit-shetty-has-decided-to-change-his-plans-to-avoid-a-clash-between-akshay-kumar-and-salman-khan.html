<!DOCTYPE html><html><body><h1>Rohit Shetty नहीं चाहते कि बॉक्स ऑफिस पर भिड़ें सलमान और अक्षय</h1><p><b>Authors : </b>No Author Specified</p><p><b>Published on : </b>04&#47;04&#47;2019, 09&#58;51&#58;57</p><p><b>Bollywood News: खबर थी कि रोहित शेट्टी और अक्षय कुमार की फिल्म 'सूर्यवंशी' अगले साल ईद पर रिलीज़ होगी। दूसरी तरफ सलमान की 'इंशाअल्लाह' भी इसी वक्त रिलीज़ हो रही है। रोहित अब क्लैश से बचने की तैयारी में हैं।</b></p><img src="https://navbharattimes.indiatimes.com/thumb/msid-68715956,width-650,resizemode-4/weather.jpg" width="500" height="600"><p>हाल ही में खबर आई कि अगले साल ईद पर सलमान खान और अक्षय कुमार टकराने वाले हैं। अब सुनने में आया है कि डायरेक्टर रोहित शेट्टी इस क्लैश से बचने के मूड में आ गए हैं।सलमान खान ने हाल ही में सोशल मीडिया पर संजय लीला भंसाली के साथ अपनी अगली फिल्म 'इंशाअल्लाह' की जानकारी दी है, जिसमें वह आलिया भट्ट के साथ नजर आनेवाले हैं। यह फिल्म अगले साल ईद पर रिलीज़ फिल्म के बारे में जानने के बाद से ही फैन्स इसे लेकर काफी उत्साहित हैं। दूसरी तरफ उसी समय रिलीज़ होने वाली अक्षय कुमार के साथ रोहित शेट्टी की फिल्म ' सूर्यवंशी ' का भी फैन्स को बेसब्री से इंतज़ार है।लेटेस्ट रिपोर्ट्स की मानें तो फैन्स नहीं चाहते कि एक ही समय में उन्हें यह डबल ट्रीट मिले। खबरों की मानें तो रोहित शेट्टी अपनी फिल्म की रिलीज़ डेट को खिसकाने का मन बना लिया है ताकि सलमान और संजय लीला भंसाली की फिल्म से कोई क्लैश न हो। हालांकि, यहां आपको बताना चाहेंगे कि रोहित शेट्टी ने अपनी फिल्म रिलीज़ की डेट की घोषणा पहले की थी। निर्देशक को लग रहा है कि बॉक्स ऑफिस पर क्लैश से बचने में भलाई है और वह जल्द ही अपनी इस फिल्म की नई डेट की घोषणा करेंगे।रोहित शेट्टी हाल ही में कह चुके हैं कि वह फिल्म की शूटिंग मई में शुरू कर देंगे। उन्होंने यह भी कहा था कि इस फिल्म की लीडिंग लेडी को लेकर वह जल्द ही घोषणा करेंगे।</p><a href='../../../Output/output.html'> Back to Output page </a> </body></html>