<!DOCTYPE html><html><body><h1>'मरजावां' के लिए सिद्धार्थ मल्‍होत्रा ने खुद किया फायर स्‍टंट सीन</h1><p><b>Authors : </b>No Author Specified</p><p><b>Published on : </b>21&#47;01&#47;2019, 08&#58;26&#58;07</p><p><b>Bollywood News: फिल्‍म की टीम सिद्धार्थ और तमाम गुंडों के साथ मुंबई में शूट कर रही है। फिल्‍म में आग और बारिश के कई दृश्‍य हैं और लेट नाइट सेट-अप से थ्रिल और बढ़ गया है।</b></p><img src="https://navbharattimes.indiatimes.com/thumb/msid-67618072,width-650,resizemode-4/weather.jpg" width="500" height="600"><p>सिद्धार्थ मल्होत्रा के बर्थडे पर नाचीं सोनाक्षी
X
लखनऊ में परिणीति चोपड़ा के साथ 'जबरिया जोड़ी' के फाइनल शेड्यूल को खत्‍म करने के बाद सिद्धार्थ मल्‍होत्रा ऐक्‍शन मोड में आ गए हैं। ऐसा वह निखिल आडवाणी और भूषण कुमार की फिल्‍म ' मरजावां ' के लिए कर रहे हैं।फिल्‍म की टीम सिद्धार्थ और तमाम गुंडों के साथ मुंबई में शूट कर रही है। फिल्‍म में आग और बारिश के कई दृश्‍य हैं और लेट नाइट सेट-अप से थ्रिल और बढ़ गया है।एक सूत्र के मुताबिक, 'स्‍टंट टीम बॉडी डबल के साथ शूट करना चाहती थी क्‍योंकि सिद्धार्थ की पीठ और कंधे में आग के कारण परेशानी हो सकती थी लेकिन उन्‍होंने खुद सीन को करने का फैसला किया ताकि यह विश्वसनीय लगे। फिल्‍म में काफी मार-धाड़ है और यह सब सिद्धार्थ खुद कर रहे हैं।'सूत्र ने आगे बताया, 'मार्च के खत्‍म होने तक फिल्‍म का मैराथन शेड्यूल रितेश देशमुख के साथ शुरू होगा। वह अगले हफ्ते टीम को जॉइन करेंगे।'</p><a href='../../../Output/output.html'> Back to Output page </a> </body></html>