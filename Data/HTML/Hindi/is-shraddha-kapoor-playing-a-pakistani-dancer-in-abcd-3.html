<!DOCTYPE html><html><body><h1>ABCD 3 में पाकिस्तानी डांसर बनेंगी श्रद्धा कपूर ?</h1><p><b>Authors : </b>No Author Specified</p><p><b>Published on : </b>26&#47;01&#47;2019, 12&#58;42&#58;14</p><p><b>Bollywood News: ऐक्ट्रेस श्रद्धा कपूर को वरुण धवन के ऑपोजिट फिल्म 'ABCD 3' के लिए साइन किया गया है। इससे पहले यह जोड़ी 'ABCD 2' में भी दिखाई दी थी। जल्द ही श्रद्धा इस फिल्म की शूटिंग शुरू कर देंगी।</b></p><img src="https://navbharattimes.indiatimes.com/thumb/msid-67700197,width-650,resizemode-4/weather.jpg" width="500" height="600"><p>श्रद्धा कपूर की शादी पर शक्ति कपूर ने तोड़ी चुप्पी
X
जानें, वरुण धवन के नए जुनून के बारे में
X
रेमो डिसूजा की अगली फिल्म ' ABCD 3 ' तभी से चर्चा में है जबसे कटरीना कैफ ने यह फिल्म छोड़ दी थी। इसके बाद इस फिल्म में वरुण धवन के ऑपोजिट लीड रोल में श्रद्धा कपूर को साइन किया गया है। वरुण और श्रद्धा इसससे पहले 'ABCD 2' में भी लीड रोल में थे और यह फिल्म सुपरहिट साबित हुई थी। अब एक बार फिर फैन्स को इस डान्स फिल्म में यह जोड़ी दिखाई देगी।वरुण इस फिल्म की शूटिंग अमृतसर में शुरू कर चुके हैं लेकिन श्रद्धा ने अभी तक इसकी शूटिंग शुरू नहीं की है। 'मुंबई मिरर' की हालिया रिपोर्ट के मुताबिक, वरण इस फिल्म में एक पंजाबी युवक की भूमिका निभा रहे हैं जबकि श्रद्धा फिल्म में एक यंग पाकिस्तानी डान्सर के रूप में दिखेंगी। रिपोर्ट में यह भी बताया गया है कि फिल्म का ज्यादातर हिस्सा लंदन में फिल्माया जाएगा और इसलिए फिल्म की पूरी टीम जल्द ही इंग्लैंड के लिए निकलने वाली है।खबर के मुताबिक, श्रद्धा 10 फरवरी को लंदन के लिए निकल जाएंगी और फिल्म की टीम को जॉइन करेंगी। इस फिल्म के लिए श्रद्धा नए डान्स फॉर्म भी सीख रही हैं। उन्हें प्रशांत शिंदे और तानिया टोरियो ट्रेनिंग दे रहे हैं। अब देखना है कि वरुण और श्रद्धा की यह जोड़ी इस बार दर्शकों पर कितना जादू चलाती है।</p><a href='../../../Output/output.html'> Back to Output page </a> </body></html>