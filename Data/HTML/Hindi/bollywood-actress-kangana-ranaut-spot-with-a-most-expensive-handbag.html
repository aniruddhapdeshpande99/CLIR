<!DOCTYPE html><html><body><h1>सोशल साइट पर छाया, कंगना रनौत का यह खास बैग, कीमत जानकर आप रह जाएंगे हैरान</h1><p><b>Authors : </b>No Author Specified</p><p><b>Published on : </b>27&#47;01&#47;2019, 22&#58;45&#58;01</p><p><b>Bollywood News:
सोचिए जरा आपके पास लाख रुपये हों तो आप क्‍या करेंगे? बहरहाल आप कुछ भी करें लेकिन बॉलिवुड ऐक्‍ट्रेस ने तो इतना महंगा हैंड बैग लिया है। जितने में शायद आपकी कुछ जरूरत वाली चीजों की लिस्‍ट पूरी हो जाए।</b></p><img src="https://navbharattimes.indiatimes.com/thumb/msid-67714365,width-650,resizemode-4/weather.jpg" width="500" height="600"><p>बॉलिवुड ऐक्‍ट्रेस कंगना रनौत खासतौर पर अपने ड्रेसिंग सेंस को लेकर जानीं जाती है। वह जब भी सोशल साइट पर कोई तस्‍वीर अपलोड करती हैं, हजारों की संख्‍या में लोग उसे पसंद करते हैं। इस बार भी सोशल साइट पर कंगना रनौत का नया हैंड बैग छाया है। इसके पीछे का रीजन जानकर आप हैरान रह जाएंगे और वह है इसकी कीमत।अगर आप कयास लगा रहे हैं कि यह हजारों का होगा, तो आप बिल्‍कुल गलत हैं। इस बैग की कीमत का फीगर लाखों में है। बता दें कि यह बैग क्रिश्चियन डायर का ब्‍लू एंड ग्रे कलर का बैग है, जिसे कंगना कैरी कर रहीं हैं। हालांकि देखने पर आपको यह बिल्‍कुल नॉर्मल बैग्‍स की ही तरह लगेगा लेकिन इसकी कीमत 2 लाख रुपये है।कंगना रनौत ने साल 2006 में फिल्‍म ' गैंगस्‍टर ' से बॉलिवुड में कदम रखा था। इसके बाद उन्‍होंने 'वो लम्‍हे,' 'शाकालाका बूम बूम,' 'तारा रम पम,' 'लाइफ इन ए मेट्रो,' 'फैशन,' 'काइट्स,' 'नॉकआउट,' 'तनु वेड्स मनु,' 'गेम,' 'रेडी,' 'डबल धमाल,' ' कृष 3' और 'तनु वेड्स मनु' सहित दर्जनों फिल्‍मों में काम किया। दर्शकों को कंगना हर फिल्‍म में अलग अंदाज में नजर आईं। इसके अलावा फिलहाल उनकी फिल्‍म ' मणिकर्णिका : द क्‍वीन ऑफ झांसी' से वह फिर से दर्शकों के दिलों में अपनी जगह बनाने में कामयाब हुई हैं।वर्कफ्रंट की बात करें तो कंगना फिलहाल अपनी फिल्‍म 'पंगा' में व्‍यस्‍त हैं। इस फिल्‍म में उनके साथ जस्‍सी गिल और राजकुमार राव मुख्‍य किरदारों में नजर आएंगे।</p><a href='../../../Output/output.html'> Back to Output page </a> </body></html>