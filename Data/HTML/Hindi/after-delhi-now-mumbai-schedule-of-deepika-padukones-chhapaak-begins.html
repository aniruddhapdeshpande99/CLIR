<!DOCTYPE html><html><body><h1>अब मुंबई में शुरू हुई दीपिका पादुकोण की 'छपाक' की शूटिंग</h1><p><b>Authors : </b>No Author Specified</p><p><b>Published on : </b>30&#47;04&#47;2019, 13&#58;35&#58;59</p><p><b>Bollywood News: अभिनेत्री दीपिका पादुकोण ने दिल्ली में अपनी फिल्म 'छपाक' की शूटिंग समाप्त कर, अब मुंबई का रुख किया है, आज से 'छपाक' की शूटिंग मुंबई में शुरू हो गई है।</b></p><img src="https://navbharattimes.indiatimes.com/thumb/msid-69110953,width-650,resizemode-4/weather.jpg" width="500" height="600"><p>'उरी' को प्रॉपेगेंडा फिल्म कहने पर भड़के अशोक पंडित
X
पादुकोण इन दिनों डायरेक्टर मेघना गुलजार की फिल्म ' छपाक ' की शूटिंग कर रही हैं। पिछले महीने दिल्ली की सख्त गर्मी और पब्लिक के बीच शहर के कई घने इलाकों में फिल्म की शूटिंग की गई है। दिल्ली में शूटिंग के दौरान तमाम लोगों ने छुप कर कई विडियो भी निकाले, जो खूब वायरल भी हुए। अब आज से फिल्म की शूटिंग मुंबई के स्टूडियो में शुरू हो गई है।फिल्म के कुछ हिस्से को साऊथ मुंबई के इलाकों, जैसे गेटवे ऑफ इंडिया, ताज होटेल, कुलाबा, रीगल सिनेमा, चर्चगेट, हुतात्मा चौक, छत्रपति शिवाजी टर्मिनल, स्टॉक एक्सचेंज सहित मुंबई के कई और आइकॉनिक जगहों में शूट की जाएगी। मुंबई के फेमस मंदिर, दरगाह और चर्च में भी फिल्म को शूट किया जा सकता है। आउटडोर के बाद फिल्म मुंबई के इनडोर स्टूडियों में शूट होगी।फिल्म में दीपिका के साथ विक्रांत मैसी मुख्य भूमिका हैं, दिल्ली में शूटिंग के दौरान, दीपिका और विक्रांत को अक्सर दिल्ली के विभिन्न स्थानों पर स्थापित सेट पर देखा जाता रहा है, दोनों का एक किसिंग सीन वाला विडियो जमकर वायरल भी हुआ था। मेघना द्वारा निर्देशित 'छपाक' एसिड अटैक सर्वाइवर लक्ष्मी अग्रवाल की असल कहानी पर आधारित है। दीपिका फिल्म में मालती का किरदार निभाते हुए नजर आएंगी।25 मार्च को फिल्म का पहला शेड्यूल शुरू हुआ था, तब दीपिका ने 'छपाक' का पहला लुक पेश किया था, जिसमें वह चेहरे पर जलने के निशान के साथ नजर आ रही थीं, दीपिका को अपने इस चुनौतीपूर्ण किरदार के लिए अभी से खूब सरहाना प्राप्त हो रही है। लक्ष्मी पर मार्च 2005 में, 15 साल की छोटी उम्र में एसिड से हमला किया गया था। मेघना की यह फिल्म 10 जनवरी 2020 में सिनेमाघरों में रिलीज़ होगी।</p><a href='../../../Output/output.html'> Back to Output page </a> </body></html>