<!DOCTYPE html><html><body><h1>सेल्‍फी रिक्वेस्ट पर करीना कपूर खान ने दिया ऐसा रिऐक्‍शन, फैंस भी हुए नाराज</h1><p><b>Authors : </b>No Author Specified</p><p><b>Published on : </b>05&#47;03&#47;2019, 22&#58;40&#58;05</p><p><b>Bollywood News: करीना कपूर खान अक्‍सर ही तैमूर की फोटोज और विडियोज शेयर करती हैं। इसके अलावा पपराजी को भी वह तैमूर के फोटोज और विडियोज बनाने देती हैं, लेकिन इस बार जब पपराजी ने उनसे सेल्‍फी की रिक्वेस्ट की तो उन्‍होंने कुछ ऐसा किया कि सभी ने उन्‍हें सोशल मीडिया पर खूब खरी- खोटी सुनाई।</b></p><img src="https://navbharattimes.indiatimes.com/thumb/msid-68276075,width-650,resizemode-4/weather.jpg" width="500" height="600"><p>ऐक्‍ट्रेस करीना कपूर खान अक्‍सर ही हज्‍बंड सैफ अली खान और बेटे तैमूर अली खान के साथ फोटो खिंचवाती नजर आती हैं। हाल ही उन्‍हें उनकी बहत ऐक्‍ट्रेस करिश्‍मा कपूर के साथ स्‍पॉट किया गया। ऐसे में पपराजी ने उनसे और करिश्‍मा से फोटो खिंचवाने की रिक्वेस्‍ट की, तो करीना कपूर खान ने काफी रूड बिहेव किया। इसके बाद जैसे ही सोशल साइट्स पर करीना का यह विडियो वायरल हुआ, उनके फैंस ने उन्‍हें काफी खरी-खोटी सुनाई।मीडिया रिपोर्ट्स के मुताबिक हाल ही में करीना को उनकी बहन करिश्‍मा कपूर के साथ देखा गया। इसके बाद पपराजी ने उनकी फोटोज क्लिक करनी चाही। इसपर पहले तो करिश्‍मा और करीना ने एक फोटो क्लिक करवा ली। लेकिन जैसे ही पपराजी ने उनसे सेल्‍फी खिंचवाने की रिक्वेस्‍ट की तो करीना उनपर बिफरते हुए चली गईं।बता दें कि जैसे ही पपराजी के साथ करीना के इस बिहेवियर का विडियो वायरल हुआ, करीना के फैंस ने कहा कि उन्‍हें अपनी बहन करिश्‍मा से कुछ तौर-तरीके सीख लेने चाहिए। कुछ ने तो कहा कि करिश्‍मा कपूर कितनी हंबल हैं और करीना काफी घमंडी हैं।करीना के फैंस ने नाराजगी जताते हुए लिखा कि ऐसे ही रहा तो एक दिन उनका एक भी फैन नहीं होगा।</p><a href='../../../Output/output.html'> Back to Output page </a> </body></html>