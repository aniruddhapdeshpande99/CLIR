<!DOCTYPE html><html><body><h1>सनी ने जॉइन की बीजेपी, गदर फेम डायरेक्‍टर अनिल शर्मा बोले- 56 इंच का सीना तो था, अब 62 इंच का भी आ गया</h1><p><b>Authors : </b>No Author Specified</p><p><b>Published on : </b>23&#47;04&#47;2019, 15&#58;30&#58;41</p><p><b>Bollywood News: अनिल शर्मा ने सनी के समर्थन में ट्वीट किया और ऐक्‍टर को बीजेपी जॉइन करने पर बधाई दी। बता दें, सनी के साथ अनिल शर्मा ने गदर: एक प्रेम कथा, अपने जैसी फिल्‍में बनाई हैं।</b></p><img src="https://navbharattimes.indiatimes.com/thumb/msid-69007033,width-650,resizemode-4/weather.jpg" width="500" height="600"><p>56 inch ka Seena toh tha ab 62 inch ka bhi aa gaya .. congratulations my favourite @iamsunnydeol for joining #BJP https://t.co/ic38Z2rhic — Anil Sharma (@Anilsharma_dir) 1556002396000
Thanks a lot @BJP4India @narendramodi ji @AmitShah ji @Ramlal ji @PiyushGoyal ji @nsitharaman ji @CaptAbhimanyu ji… https://t.co/NQgIGfLu0i — Sunny Deol (@iamsunnydeol) 1556006543000
X
ऐक्‍टर सनी देओल ने मंगलवार को बीजेपी जॉइन कर ली। जैसे ही यह खबर सामने आई, फिल्‍ममेकर अनिल शर्मा ने उनके समर्थन में ट्वीट किया और ऐक्‍टर को बीजेपी जॉइन करने पर बधाई दी।सनी के साथ 'गदर: एक प्रेम कथा', 'अपने' जैसी फिल्‍में बना चुके अनिल ने ट्वीट में पीएम मोदी के '56 इंच का सीना' वाली स्‍पीच से रेफरेंस लेते हुए लिखा, '56 इंच का सीना तो था, अब 62 इंच का भी आ गया। मेरे फेवरिट सनी देओल को बीजेपी जॉइन करने पर बधाई।'वहीं, सनी देओल ने अपने ट्वीट में पीएम मोदी और अमित शाह समेत रामलाल, पीयूष गोयल, निर्मला सीतारमण, कैप्‍टन अभिमन्‍यु को धन्‍यवाद दिया।बता दें, पंजाब में बीजेपी-शिरोमणि अकाली दल के साथ गठबंधन के रूप में चुनाव लड़ रही है। सूत्रों की मानें तो गुरदासपुर सीट से गठबंधन की ओर से संयुक्त रूप से सनी देओल को कैंडिडेट बनाया जा सकता है। सनी देओल की मां हेमा मालिनी के अलावा उनके पिता धर्मेंद्र भी साल 2004 में राजस्थान की बीकानेर सीट से सांसद रह चुके हैं।फिल्‍मों की बात करें तो सनी इन दिनों अपनी आने वाली फिल्‍म 'ब्‍लैंक' के प्रमोशन में बिजी हैं। इस फिल्‍म से डिंपल कपाड़िया के बेटे करण कपाड़िया अपना डेब्‍यू करने जा रहे हैं। फिल्‍म 3 मई को सिनेमाघरों में रिलीज होगी। इसके अलावा सनी अपने बेटे करण देओल की फिल्‍म 'पल पल दिल के पास' पर भी काम कर रहे हैं। यह फिल्‍म 19 जुलाई को रिलीज होगी।</p><a href='../../../Output/output.html'> Back to Output page </a> </body></html>