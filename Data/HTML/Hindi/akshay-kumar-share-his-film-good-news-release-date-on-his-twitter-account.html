<!DOCTYPE html><html><body><h1>दिसंबर 2019 में रिलीज होगी अक्षय कुमार और करीना कपूर खान स्‍टारर 'गुड न्‍यूज'</h1><p><b>Authors : </b>No Author Specified</p><p><b>Published on : </b>27&#47;04&#47;2019, 22&#58;09&#58;29</p><p><b>Bollywood News: बॉलिवुड ऐक्‍टर अक्षय कुमार और करीना कपूर खान की फिल्‍म 'गुड न्‍यूज' का उनके फैंस को बड़ी ही बेसब्री से इंतजार है। ऐसे में जब अक्षय ने फिल्‍म रिलीज की डेट शेयर की तो सभी ने उन्‍हें ढेरो बधाईयां दी।</b></p><img src="https://navbharattimes.indiatimes.com/thumb/msid-69075308,width-650,resizemode-4/weather.jpg" width="500" height="600"><p>#GoodNews for a good start to the new year! See you on 27th December! @karanjohar @apoorvamehta18… https://t.co/ueW5u2MBdB — Akshay Kumar (@akshaykumar) 1556360761000
ऐक्‍टर अक्षय कुमार फिल्‍म इंडस्‍ट्री ही नहीं अपने फैंस के दिलों में भी खास जगह रखते हैं। उनका अपना ही स्‍टाइल है। कभी वह सैनिकों के बीच पहुंचकर उनके साथ मस्‍ती करते और उनका सम्‍मान करते नजर आते हैं तो कभी जरूरतमंदों की मदद करते हुए। यही वजह है कि फैंस उन्‍हें हाथोंहाथ लेते हैं। साथ ही उनकी फिल्‍मों का भी बड़ी ही बेसब्री से इंतजार करते नजर आते हैं। ऐसे में जब अक्षय ने अपनी आने वाली फिल्‍म 'गुड न्‍यूज' की रिलीज डेट शेयर की तो सोशल साइट पर उन्‍हें ढेर सारा प्‍यार मिला।बता दें कि अक्षय कुमार ने हाल ही में अपने ट्विटर अकाउंट पर अपनी फिल्‍म 'गुड न्‍यूज' की रिलीज डेट शेयर की। उन्‍होंने बताया कि यह फिल्‍म 27 दिसंबर को रिलीज होगी। फिल्‍म की रिलीज डेट पर उनके फैंस ने ढेरो कॉमेंट्स किए हैं। किसी ने इसे ग्रेट न्‍यूज बताया तो किसी ने कहा कि उन्‍हें बड़ी ही बेसब्री से इस फिल्‍म का इंतजार है।इस फिल्‍म में अक्षय कुमार के साथ ऐक्‍ट्रेस करीना कपूर खान भी नजर आएंगी। फिल्‍म का निर्देशन राज मेहता कर रहे हैं। फिल्‍म में दिलजीत दोसांझ, कियारा आडवाणी, जिमी शेरगिल, अंजना सुखमानी सहित अन्‍य कलाकार नजर आएंगे।अक्षय कुमार के वर्कफ्रंट की बात करें तो वह जल्‍दी ही ' मिशन मंगल ' और ' हाउसफुल 4 ' में नजर आएंगे।वहीं करीना के वर्कफ्रंट की बात करें तो वह 'तख्‍त' में नजर आएंगी। इस फिल्‍म में उनके अलावा अनिल कपूर, आलिया भट्ट, जाह्नवी कपूर, भूमि पेडनेकर और विकी कौशल शामिल हैं।</p><a href='../../../Output/output.html'> Back to Output page </a> </body></html>