<!DOCTYPE html><html><body><h1>जानें, क्यों अक्षय कुमार, आलिया भट्ट और सोनी राजदान नहीं कर पाएंगे वोट</h1><p><b>Authors : </b>No Author Specified</p><p><b>Published on : </b>15&#47;04&#47;2019, 18&#58;11&#58;47</p><p><b>Bollywood News: फिल्म इंडस्ट्री के कुछ सितारे चुनाव के समय मतदान नहीं पाएंगे, इसकी वजह है, उनके पास भारतीय नागरिकता का न होना, अभिनेता अक्षय कुमार, आलिया भट्ट, सोनी राजदान और इमरान खान सहित कई और भी सितारे हैं, जिनके पास भारत की नागरिकता नहीं है।</b></p><img src="https://navbharattimes.indiatimes.com/thumb/msid-68811508,width-650,resizemode-4/weather.jpg" width="500" height="600"><p>X
चुनाव 2019 की वजह से चुनावी माहौल है, इस चुनाव के रंग में बॉलिवुड भी डूब गया है। इस समय फिल्में भी नेताओं या चुनाव से जुड़ी रिलीज़ हो रही है और सितारे भी अपने फैंस को सोच-समझ कर मतदान करने की नसीहत दे रहे हैं, लेकिन क्या आप जानते हैं देश की जनता को वोट का महत्व बताने वाले कुछ सितारे खुद मतदान नहीं कर सकते हैं।बॉलिवुड में खुद मतदान न कर सकने वाले सितारों में सबसे चौकाने वाला नाम है आलिया भट्ट सोनी राजदान , हेलन ( सलमान खान की मां ) और इमरान खान का... बाद में इस लिस्ट में उन सितारों का नाम भी है, जो अपने देश से भारत में काम करने आए हैं और उनके पास भारत की नागरिकता नहीं है। इस लिस्ट में सनी लियोनी, एमी जैक्शन, कल्कि केकला ( कल्कि कोचलिन ), सपना पब्बी, जैकलीन, एवलिन शर्मा, ऐली अवराम, हेलन और कटरीना कैफ का नाम है।महेश भट्ट की बेटी आलिया भट्ट और उनकी मां सोनी राजदान का नाम, तब खुलकर सामने आया, जब पायल रोहतगी ने अपने एक विडियो में सोनी राजदान के ब्रिटिश नागरिक होने का जिक्र किया। पायल ने बताया कि आलिया भट्ट के पास भी भारतीय नागरिकता नहीं है, उनके पास ब्रिटिश पासपोर्ट है, इसलिए वह भी वोट नहीं कर सकती हैं।देशभक्ति से जुड़ी तमाम बातें बताने वाले और अपनी फिल्मों से दर्शकों के बीच देश के लिए प्रेम की भावना जाग्रत करने वाले अभिनेता अक्षय कुमार के पास भी भारत की नागरिकता नहीं है। अक्षय कुमार के पास कनाडियन पासपोर्ट है, इसलिए वह भी चुनाव के दौरान अपना मतदान नहीं कर सकते हैं।फिल्म कलंक के दौरान एक इंटरव्यू में जब आलिया भट्ट से पूछा गया कि वह नई सरकार चुनने में अपना कैसे योदगान देगीं, क्या वोट देंगी? जवाब में आलिया ने कहा, 'मैं वोट नहीं दे सकती।' जब उनसे मतदान न कर पाने की वजह पूछी गई तो उन्होंने कहा, 'पासपोर्ट', आलिया के पास भारतीय पासपोर्ट नहीं है, क्योंकि उनके पास ब्रिटीश सिटीजनशिप है, अगर उन्हें भारत में वोट देना है तो अपनी ब्रिटिश नागरिकता खत्म करनी होगी।आलिया की फिम 'कलंक' 17 अप्रैल को रिलीज़ होगी। फिल्म को अभिषेक वर्मन ने डायरेक्ट और करण जौहर ने प्रड्यूस किया है। इसके अलावा वह 'ब्रह्मास्त्र' में रणबीर कपूर, अमिताभ बच्चन, नागार्जुन, मौनी रॉय के साथ, फिल्म 'सड़क 2' में संजय दत्त और बहन पूजा भट्ट के साथ, संजय लीला भंसाली की फिल्म 'इंशाअल्लाह' में सलमान खान के साथ और निर्देशक राजामौली की फिल्म 'आरआरआर' में जूनियर एनटीआर और राम चरण के साथ नजर आएंगी।</p><a href='../../../Output/output.html'> Back to Output page </a> </body></html>