<!DOCTYPE html><html><body><h1>स्कूल ड्रेस में दिखे Kartik Aryan, पहचान पाना है मुश्किल</h1><p><b>Authors : </b>No Author Specified</p><p><b>Published on : </b>19&#47;04&#47;2019, 23&#58;08&#58;58</p><p><b>Bollywood News: कार्तिक आर्यन इन दिनों इम्तियाज अली की फिल्म की शूटिंग में बिजी हैं। इस दौरान की कुछ तस्वीरें सामने आई हैं जिनमें कार्तिक अलग ही अंदाज में नजर आ रहे हैं।</b></p><img src="https://navbharattimes.indiatimes.com/thumb/msid-68959324,width-650,resizemode-4/weather.jpg" width="500" height="600"><p>सारा अली खान और कार्तिक आर्यन की जोड़ी पर बोलीं करीना कपूर
X
बीटाउन के नए हार्टथ्रोब कार्तिक आर्यन के पास एक के बाद एक कई फिल्में हैं, जिसके कारण वह लगातार शूटिंग कर रहे हैं। सेट्स से उनकी तस्वीरें आए दिन इंटरनेट पर छाई रहती हैं। ऐसी ही एक तस्वीर सोशल मीडिया पर हाल ही में सामने आई तो लोग पहचान ही नहीं पाए कि फोटो में कोई और नहीं बल्कि कार्तिक आर्यन ही हैं।कार्तिक आर्यन इन दिनों इम्तियाज अली की अपकमिंग फिल्म की शूटिंग कर रहे हैं। इसके लिए वह राजस्थान के उदयपुर शहर में हैं। सेट से कुछ तस्वीरें सोशल मीडिया पर सामने आई हैं, जिनमें कार्तिक स्कूल यूनिफॉर्म में दिखाई दे रहे हैं।वायरल फोटोज में कार्तिक पुराना स्कूटर चलाते दिख रहे हैं, उनके पीछे साथी कलाकार बैठा है। आमतौर पर दाढ़ी में दिखने वाले कार्तिक इसमें क्लीन शेव्ड दिख रहे हैं। उन्होंने एक कान में बाली भी पहनी हुई है। उनके चेहरे पर परेशानी के एक्सप्रेशन्स हैं जो शायद सीन्स के मुताबिक कार्तिक ने दिए हैं।बता दें कि, इम्तियाज अली की इस फिल्म में सारा अली खान लीड ऐक्ट्रेस का किरदार निभाएंगी। इसके अलावा दो और अदाकारों के फिल्म में कास्ट होने की बात भी कही जा रही है। कहा जा रहा है कि फिल्म में रणदीप हुड्डा भी हैं जो कार्तिक के किरदार के लिए लव गुरु बनेंगे। यह मूवी अगले साल वैलंटाइन्स डे के मौके पर यानी 14 फरवरी 2020 को रिलीज होगी।</p><a href='../../../Output/output.html'> Back to Output page </a> </body></html>