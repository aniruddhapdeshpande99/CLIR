<!DOCTYPE html><html><body><h1>रणबीर कपूर और आलिया भट्ट की शादी का इंतजार कर रहे लोगों के लिए अच्छी खबर</h1><p><b>Authors : </b>No Author Specified</p><p><b>Published on : </b>17&#47;03&#47;2019, 08&#58;53&#58;11</p><p><b>Bollywood News: रणबीर कपूर और आलिया भट्ट अपने रिलेशनशिप को लेकर काफी दिनों से चर्चा में हैं। रीसेंटली आलिया के बर्थडे पर रणबीर की बॉन्डिंग आलिया की फैमिली से भी देखी गई।</b></p><img src="https://navbharattimes.indiatimes.com/thumb/msid-67037182,width-650,resizemode-4/weather.jpg" width="500" height="600"><p>आलिया भट्ट और रणबीर कपूर के रोमांस के चर्चे काफी दिनों से हो रहे हैं। इसी बीच महेश भट्ट ने उस बात को कंफर्म कर दिया, जिसका आलिया के फैंस इतने दिनों से इंतजार कर रहे थे।
हाल ही में एक इंटरव्यू में महेश भट्ट ने न सिर्फ यह बात मानी कि उनकी बेटी किसी बॉलिवुड हीरो को डेट कर रही है बल्कि यह भी बताया कि आलिया को प्यार हुआ है।
महेश भट्ट आलिया की पसंद रणबीर को भी यह कहते हुए अप्रूवल दे चुके हैं कि उन्हें रणबीर पसंद हैं और वह 'बढ़िया लड़का' है।
महेश भट्ट ने यह भी बताया कि दोनों को अपने रिलेशनशिप को आगे किस तरह से बढ़ाना है इस पर वे ही फैसला लेंगे।
आलिया और रणबीर की शादी की खबरों पर महेश भट्ट ने बताया कि दोनों कोर्ट मैरिज करना चाहते हैं या और किसी तरह से, इस बारे में वह नहीं बता सकते। यह सब इसी बात पर निर्भर करता है कि उनका रिलेशन आगे कैसा चलता है।
इसी बीच उम्मीद जताई जा रही है कि आलिया भट्ट रणबीर कपूर के पैरंट्स के साथ क्रिसमस यूएस में मनाएंगी। बता दें कि रणबीर की फैमिली भी आलिया को काफी पसंद करती है।
आलिया भट्ट अपने जबरदस्त परफॉर्मेंस से खुद को बॉलिवुड के टॉप ऐक्टर्स की लिस्ट में शामिल कर चुकी हैं। 15 मार्च को वह 26 साल की हो गईं और इस मौके पर उनके बॉयफ्रेंड रणबीर कपूर उन्हें विश करने उनके घर आधी रात को पहुंचे। (तस्वीरें: योगेन शाह)
अपनी फिल्मों में अलग-अलग किरदारों के दम पर वह अपना टैलंट साबित कर चुकी हैं। उनके बर्थडे के खास मौके पर उनके फ्रेंड्स और फैमिली के लोग उनके साथ सेलिब्रेट करने पहुंचे।
बता दें कि आलिया और रणबीर काफी दिनों से अपने रिलेशनशिप के लेकर चर्चा में हैं। रणबीर के बर्थडे पर आलिया ने स्पेशल केक भी बनाया था।
इस खास मौके पर करण जौहर भी पहुंचे। उन्होंने कैजुअल ब्लू टी-शर्ट पहनी थी।
आलिया के बर्थडे के मौके पर उनकी अपकमिंग फिल्म ब्रह्मास्त्र के डायरेक्टर अयान मुखर्जी भी पहुंचे।
आलिया के पापा महेश भट्ट भी उन्हें विश करने आधी रात को उनके घर पहुंचे। महेश भट्ट ने ब्लैक पैंट्स, टीशर्ट और जैकेट पहन रखी थी।
वर्क फ्रंट पर बात करें तो आलिया और रणबीर अयान मुखर्जी की फिल्म ब्रह्मास्त्र में साथ दिखाई देंगे। फिल्म में अमिताभ बच्चन और डिंपल कपाड़िया भी हैं। (File Photo)
आलिया भट्ट और रणबीर कपूर के रिलेशनशिप के बारे में काफी कहा और लिखा जा चुका है। जहां आलिया के पापा महेश भट्टे रणबीर और उनके रिलेशन के बारे में बता भी चुके हैं वहीं आलिया ने इस बारे में खुलकर कुछ नहीं बोला।अब दोनों की शादी के बारे में तरह-तरह के कयास लगाए जा रहे हैं। इसी बीच खबरें हैं कि रणबीर आलिया के फैमिली के साथ भी काफी घुल-मिल गए हैं। बता दें कि वह दीपिका और कटरीना की फैमिली से कभी नहीं मिले थे।रिपोर्ट्स की मानें तो बीते दिनों आलिया के बर्थडे पर पार्टी के दौरान रणबीर ने आलिया की मॉम सोनी राजदान और उनके नाना से भी बातें कीं। एक सॉर्स के मुताबिक रणबीर अपनी एक्स गर्लफ्रेंड्स की फैमिली से कभी इतने क्लोज नहीं रहे जितना कि इस बार। आलिया भी रणबीर के परिवारवालों के काफी करीब हैं।इससे पहले रणबीर की आलिया के डैड के साथ उनके घर की तस्वीरें भी आ चुकी हैं। चलिए, यह उनके फैंस के लिए बेशक खुशखबरी है, सबको अब अगली गुडन्यूज का इंतजार है।</p><a href='../../../Output/output.html'> Back to Output page </a> </body></html>