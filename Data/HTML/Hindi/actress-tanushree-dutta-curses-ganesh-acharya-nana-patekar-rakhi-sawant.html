<!DOCTYPE html><html><body><h1>#MeToo: ऐक्ट्रेस Tanushree Dutta ने एक बार फिर नाना, गणेश आचार्य और राखी सावंत को दी बददुआ</h1><p><b>Authors : </b>No Author Specified</p><p><b>Published on : </b>25&#47;01&#47;2019, 09&#58;47&#58;08</p><p><b>Bollywood News: ऐक्ट्रेस Tanushree Dutta के दिग्गज ऐक्टर नाना पाटेकर पर लगाए यौन शोषण के आरोपों के बाद बॉलिवुड में #MeToo कैंपेन शुरू हुआ था। अब तनुश्री का स्टेटमेंट एक बार फिर सामने आया है। इस स्टेटमेंट में उन्होंने नाना, गणेश आचार्य और राखी सावंत को बददुआ दी है।</b></p><img src="https://navbharattimes.indiatimes.com/thumb/msid-67682675,width-650,resizemode-4/weather.jpg" width="500" height="600"><p>#MeToo: तनुश्री दत्ता के आरोपों पर पहली बार बोले गणेश आचार्य
X
देखिए, तनुश्री-नाना विवाद पर बंट गया बॉलिवुड
X
कुछ बॉलिवुड ऐक्टर्स ने तो सीधे तौर पर तनुश्री दत्ता की नीयत पर ही सवाल खड़े कर ...
X
ऐक्टर नाना पाटेकर पर फिल्म 'हॉर्न ओके प्लीज' के सेट पर ऐक्ट्रेस Tanushree Dutta के लगाए यौन शोषण के आरोपों के बाद फिल्म इंटस्ट्री में #MeToo कैंपेन चल निकला। उन्होंने अपने इन आरोपों में नाना के साथ ही राकेश सारंग, सामी सिद्दीकी और गणेश आचार्य पर भी आरोप लगाए जो घटना के समय सेट पर मौजूद थे।तनुश्री ने अपने एक हालिया स्टेटमेंट में एक बार फिर इन सभी लोगों की आलोचना की है। उन्होंने कहा, 'फिल्म 'हॉर्न ओके प्लीज' के गाने के लिए मैंने ही गणेश आचार्य की सिफारिश की थी लेकिन उन्होंने मेरी कोई मदद नहीं की। मेरी एफआईआर में शामिल 4 आरोपियों में उनका नाम भी शामिल है। मेरा शोषण केवल एक आदमी ने नहीं बल्कि सेट पर मौजूद 4 लोगों ने किया जबकि मैं केवल 24 साल की थी और अपना बॉलिवुड में करियर बना रही थी। गणेश आचार्य ने इसके बाद भी प्रेस में मेरे बारे में भ्रमित करने वाली बातें फैलाईं और मेरा करियर बर्बाद कर दिया।'तनुश्री ने आगे कहा, ' राखी सावंत द्वारा मेरे ऊपर अपमानजनक आरोप लगाने के पीछे भी गणेश आचार्य का ही दिमाग था। मुझे ताज्जुब हो रहा है कि 10 साल पहले और यहां तक कि 6 महीने पहले मेरे भारत में रहने के दौरान इतनी बेइज्जती सहकर भी मैं जिंदा हूं।' उन्होंने कहा, 'मैं अपने दिल और आत्मा से राखी, गणेश आचार्य, नाना, राकेश सारंग और प्रड्यूसर सामी सिद्दीकी को बददुआ देती हूं। जो भी आपसे जुड़ा रहेगा उसे भी मेरी यह बददुआ लगेगी। आपके बच्चों और उनके बच्चों को भी उसी मानसिक और भावनात्मक परेशानियों से गुजरना होगा जिनसे मैं और मेरा परिवार गुजरा है।'तनुश्री ने अपने स्टेटमेंट में आगे कहा, 'मेरी बात याद रखना... आपके बेटों को शारीरिक यातना और आपकी बेटियों को मानसिक और भावनात्मक पीड़ा से गुजरना होगा। आप कभी तरक्की नहीं कर पाओगे। मेरी बददुआ हर उस आदमी के लिए है जिसने मेरी बेइज्जती की। इसलिए अपने साथियों और दोस्तों का चुनाव संभलकर करें। आपकी मेरे बारे में सारी बुरी बातें मैं आपको लौटाती हूं। कोई भी पंडित या पुजारी आपको इस बददुआ से बचा नहीं पाएगा। कोई देवी-देवता भी आपकी कोई मदद नहीं करेंगे इसलिए उनसे मदद मत मांगना। वक्त के साथ परमात्मा ही अंत में इस बददुआ पर आपका फैसला करेंगे।'</p><a href='../../../Output/output.html'> Back to Output page </a> </body></html>