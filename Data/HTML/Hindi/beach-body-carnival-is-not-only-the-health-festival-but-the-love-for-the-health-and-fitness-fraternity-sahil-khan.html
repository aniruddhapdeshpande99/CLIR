<!DOCTYPE html><html><body><h1>साहिल खान ने आयोजित किया हेल्थ फेस्टिवल 'बीच बॉडी कार्निवल'</h1><p><b>Authors : </b>No Author Specified</p><p><b>Published on : </b>18&#47;03&#47;2019, 12&#58;58&#58;59</p><p><b>Bollywood News: अभिनेता साहिल खान पिछले कई वर्षों से फिल्मों से भले गायब हो गए हों, लेकिन अपनी बेहतरीन फिजिक और हेल्थ के लिए सुर्खियों में रहने वाले साहिल युवाओं को फिट रहने के लिए प्रोत्साहित करते रहते है और फिटनेस से जुड़े इवेंट में खूब नजर आते रहते हैं, साहिल ने गोवा में हेल्थ फेस्टिवल का आयोजन किया, इस तरह का फेस्त्वल भारत में पहली बार आयोजित किया गया है।</b></p><img src="https://navbharattimes.indiatimes.com/thumb/msid-68461458,width-650,resizemode-4/weather.jpg" width="500" height="600"><p>फिल्म 'स्टाइल' और बाद में 'एक्सक्यूजमी' से लोगों की नजर में आए अभिनेता साहिल खान पिछले कई सालों से बॉलिवुड फिल्मों में नजर नहीं आ रहे, लेकिन वह फिटनेस को लेकर हमेशा खबरों में रहते हैं। युवाओं में साहिल फिटनेस आइकन बन गए हैं। वह जब फिल्म इंडस्ट्री में आए थे तो बेहतरीन अदाकारी के साथ-साथ एक फिट ऐक्टर के तौर पर उनकी खूब चर्चा होती थी। हमेशा से युवाओं को फिटनेस के लिए प्रोत्साहित करने वाले साहिल खान और निक ऑर्टन द्वारा बॉडी पावर'बीच बॉडी कॉर्निवल' का आयोजन गोवा में किया गया।भारत में फिटनेस थीम पर आधारित अपने तरह के पहले ग्लैमर आयोजन 'बीच बॉडी कॉर्निवल' के लिए गोवा एक शानदार डेस्टिनेशन साबित हुआ। इस अवसर पर साहिल खान के साथ ही पूरी दुनिया में अपने फिटनेस और बॉडी शेप के लिए मशहूर फिटनेस मॉडल जेफ सीड और सईद और शो के डॉयरेक्टर सैम खान सहित कई और जाने-माने लोग भी उपस्थित रहे।अभिनेता साहिल खान और डॉयरेक्टर सैम खान द्वारा आयोजित इस फिटेनस और हेल्थ फेस्टिवल में दुनियाभर से 1500 से ज्यादा युवाओं ने हिस्सा लिया। प्रतिभागियों ने रैम्प पर अपने फिटनेस से दर्शकों और शो के जज को प्रभावित किया। इस प्रतियोगिता में तीन मुख्य कटगरी में अयान रॉय चौधरी, विकास उशाम और मरिता रॉय विजेता रहे।इस अवसर पर साहिल के कहा, 'मैं हेल्थ से जुड़े तमाम आयोजनों में गया हूं, मुझे बहुत अच्छा लग रहा है कि अब हम भारत में हेल्थ का महोत्सव मना रहे हैं और हमने बीच बॉडी कॉर्निवल का शानदार आयोजन किया। हमने सबसे पहले बीच जिम की शुरुवात की थी, इसकी सफलता से उत्साहित होकर बीच बॉडी कॉर्निवल का आयोजन किया। जेफ सीड और सईद सेर्गेयेवीच जैसे वर्ल्ड फिटनेस ऑयकन और इतनी बड़ी संख्या में ऐथेलिक्स ने इस इवेंट को अंतर्राष्ट्रीय इवेंट बना दिया। अब हम इस इवेंट के दूसरे सीजन के लिए उत्साहित हैं।'दुनिया भर में फिटनेस के लिए मशहूर मॉडल ऑयकन जेफ सीड ने कहा, 'मैं पहली बार इंडिया आया हूं। यहां फिटनेस का एक बड़ा बाजार है, मुझे बहुत अच्छा लगता है कि हेल्थ और फिट रहने के लिए भारत के युवा बेहद उत्साहित हैं। साहिल खान मेरे बहुत अच्छे मित्र है। मैं साहिल खान, सैम खान और निक ऑर्टन को बीच बॉडी कॉर्निवल के सफल आयोजन के लिए बधाई देता हूं।'</p><a href='../../../Output/output.html'> Back to Output page </a> </body></html>