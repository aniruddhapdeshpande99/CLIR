<!DOCTYPE html><html><body><h1>सुशांत सिंह राजपूत की फिल्म सोनचिड़िया से चंबल के लोग नाराज, भेजा लीगल नोटिस</h1><p><b>Authors : </b>No Author Specified</p><p><b>Published on : </b>21&#47;02&#47;2019, 08&#58;18&#58;03</p><p><b>Bollywood News: चंबल के डकैतो पर बन रही सुशांत सिंह राजपूत स्टारर फिल्म सोनचिड़िया लीगल ट्रबल में फंसती नजर आ रही है। शहर के लोगों ने मेकर्स को लीगल नोटिस भेजा है।</b></p><img src="https://navbharattimes.indiatimes.com/thumb/msid-68086093,width-650,resizemode-4/weather.jpg" width="500" height="600"><p>X
फिल्ममेकर अभिषेक चौबे की अपकमिंग फिल्म ' सोनचिड़िया ' रिलीज होने से पहले कानूनी झमेले में फंसती नजर आ रही है। यह फिल्म चंबल के डकैतों पर आधारित है। फिल्म में सुशांत सिंह राजपूत , भूमि पेडनेकर, मनोज बाजपेयी, रणवीर शौरी और आशुतोष राणा अहम भूमिकाओं में नजर आएंगे। फिल्म के ट्रेलर को भी काफी अच्छा रिस्पॉन्स मिला है।रिपोर्ट्स की मानें तो फिल्म में चंबल को जैसा दिखाया गया है उस पर चंबल के लोगों ने आपत्ति जताई है। वहां के लोगों को लगता है कि शहर जैसा है, फिल्म में वैसा नहीं दिखाया गया है, इसलिए उन्होंने मेकर्स को लीगल नोटिस भेजा है।फिल्म सोनचिड़िया 1 मार्च को रिलीज होनी है। फिल्म 70 के दशक के बैकड्रॉप पर बनी है। इसमें एक छोटा सा कस्बा दिखाया गया है जो डकैतों के कब्जे में है।</p><a href='../../../Output/output.html'> Back to Output page </a> </body></html>