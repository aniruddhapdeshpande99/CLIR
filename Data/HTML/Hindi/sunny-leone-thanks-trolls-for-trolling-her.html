<!DOCTYPE html><html><body><h1>Sunny Leone ने कहा, 'मुझे ट्रोल करने के लिए शुक्रिया'</h1><p><b>Authors : </b>No Author Specified</p><p><b>Published on : </b>23&#47;04&#47;2019, 22&#58;40&#58;33</p><p><b>Bollywood News: सनी लियोनी ने हाल ही में एक इंटरव्यू के दौरान उन लोगों को जवाब दिया जो उनके अतीत को लेकर उन्हें निशाना बनाते रहते हैं।</b></p><img src="https://navbharattimes.indiatimes.com/thumb/msid-68439285,width-650,resizemode-4/weather.jpg" width="500" height="600"><p>सनी लियोनी दर्शकों के दिल में अपनी जगह बना चुकी हैं। वह अपनी हॉट ऐंड बोल्ड इमेज के चलते चर्चा में रहती हैं। हालांकि आप उनके इंस्टाग्राम पोस्ट देखें तो उनका एक नया रूप दिखाई देगा। देखें पति के साथ शरारतभरी उनकी मजेदार तस्वीर...
सनी लियोनी की रीसेंट पोस्ट में वह बड़े से स्ट्रॉ से स्मूदी का मजा लेती दिखाई दे रही हैं। दरअसल यह ड्रिंक उनके पति का है। सनी ने इसके साथ कैप्शन दिया है, जब डेनियल वेबर (उनके पति) अपना ड्रिंक शेयर न करना चाहें। सनी उनके ड्रिंक को बड़े ट्रिक से पीती नजर आ रही हैं।
सनी लियोनी अपने पति और बच्चों के साथ अक्सर पोस्ट करती रहती हैं। वह सोशल मीडिया पर काफी ऐक्टिव रहती हैं और अपने फैंस के लिए तस्वीरें शेयर करती रहती हैं।
सनी लियोनी ने यह तस्वीर भी अपने इंस्टा अकाउंट पर शेयर की है, इसमें वह स्पेशल बच्चों के साथ वक्त गुजारती दिख रही हैं।
इस तस्वीर में सनी लियोनी के पति डेनियल वेबर उन्हें किस करते नजर आ रहे हैं। वह उनके साथ अक्सर लवी-डवी पोज शेयर करती हैं।
सनी लियोनी सरॉगसी के जरिए ट्विन्स की मॉम बनी हैं और उन्होने बेटी निशा को गोद लिया है। उनके साथ वह काफी एंजॉय करती हैं।
इस साल सिलेब फटॉग्रफर डब्बू रत्नानी के कैलेंडर में सनी लियोनी अपने हॉट अवतार में नजर आई थीं।
ऐक्ट्रेस सनी लियोनी उन अदाकारों में से हैं जो लोगों की आलोचनाओं पर ध्यान देने की जगह उन्हें इग्नोर कर अपनी जिंदगी को खुशी और पॉजिटिव ऐटिट्यूड के साथ जीने में विश्वास रखती हैं। हालांकि वह कई मौकों पर ट्रोल्स को करारा जवाब देती भी दिख जाती हैं। हाल ही में एक चैट शो के दौरान भी उन्होंने कुछ ऐसा ही किया।दरअसल, सनी ने अपने इंस्टाग्राम अकाउंट पर एक विडियो शेयर किया है जिसमें वह अरबाज खान के चैट शो में नजर आ रही हैं। वह एक ट्रोल का अपने लिए लिखा गया कॉमेंट पढ़ती हैं जिसमें शख्स ने उन्हें पॉर्नस्टार कहते हुए उनके पास्ट और फिर बॉलिवुड में आकर लाइफ बदलने के निर्णय के बारे में लिखा होता है।इसे पढ़ सनी बड़े ही कूल अंदाज में जवाब देती हैं कि, 'मेरे लिए उस समय जो सही था वही निर्णय मैंने लिया।' उन्होंने आगे कहा कि हां वह अब बदल चुकी हैं और उस सब से आगे बढ़ चुकी हैं।इसके बाद सनी ने ट्रोल्स पर निशाना साधते हुए कहा कि उन्हें ट्रोल करने के लिए शुक्रिया। 'आपका मुझे ट्रोल करने के लिए शुक्रिया। मैं जानती हूं कि आप मेरे पेज पर कितना ज्यादा समय बिताते हैं, इसलिए शुक्रिया।'</p><a href='../../../Output/output.html'> Back to Output page </a> </body></html>