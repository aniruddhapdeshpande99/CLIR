<!DOCTYPE html><html><body><h1>बॉक्‍स ऑफिस पर 'उरी' की दहाड़ जारी, ' मणिकर्णिका' भी आई रेस में</h1><p><b>Authors : </b>No Author Specified</p><p><b>Published on : </b>27&#47;01&#47;2019, 18&#58;26&#58;41</p><p><b>Bollywood News: ऐक्‍टर विक्‍की कौशल की फिल्‍म 'उरी' और ऐक्‍ट्रेस कंगना रनौत की फिल्‍म 'मणिकार्णिका' ने बॉक्‍स ऑफिस पर अच्‍छा कलेक्‍शन किया है। दोनों ही फिल्‍मों में 'उरी' ने तो जबरदस्‍त कमाई की है। आइए जानते हैं।</b></p><img src="https://navbharattimes.indiatimes.com/thumb/msid-67710498,width-650,resizemode-4/weather.jpg" width="500" height="600"><p>' उरी : द सर्जिकल सट्राइक' की बॉक्‍स ऑफिस पर दहाड़ जारी है। उम्‍मीद की जा रही है कि जल्‍दी ही यह फिल्‍म 200 करोड़ का आंकड़ा पार कर लेगी। इसके अलावा फिल्‍म 'मणिकर्णिका' भी 25.50 करोड़ का बिजनेस करके इस रेस में शामिल हो चुकी है। दोनों ही फिल्‍मों को 26 जनवरी का खासा फायदा हुआ है। इस दिन छुट्टी होने से सिनेमाघरों में जबरदस्‍त भीड़ रही। वहीं अगले दिन भी रविवार होने के चलते फिल्‍म देखने के लिए अच्‍छी संख्‍या में लोग पहुंचे।बॉक्‍स ऑफिस इंडिया डॉट कॉम की रिपोर्ट के मुताबिक बॉलिवुड ऐक्‍टर विक्‍की कौशल की फिल्‍म 'उरी' को रिपब्लिक डे का भी खासा फायदा हुआ है। फिल्‍म ने अब तक 148 करोड़ की कमाई कर ली है। जो कि इस बात का संकेत दी रही है कि फिल्‍म जल्‍दी ही 200 करोड़ की कमाई का आंकड़ा छू लेगी।बॉक्‍स ऑफिस इंडिया डॉट कॉम की रिपोर्ट के मुताबिक फिल्‍म चार से पांच सप्‍ताह तक ऐसी ही चलती रही तो यह फिल्‍म 200 करोड़ की फिल्‍म बन जाएगी। हालांकि इसे 50 करोड़ से कम की लागत में बनाया और‍ रिलीज किया गया है। मुंबई में 'उरी' काफी ज्‍यादा पसंद की जा रही है। वहां का कलेक्‍शन 55 करोड़ के आसपास है। बता दें कि कमाई के मामले में आदित्य धर निर्देशित इस फिल्म का पहला सोमवार भी बेहद शानदार था। इस फिल्म ने शुरुआत के ही 4 दिनों में तकरीबन 45 करोड़ रुपए का बिजनेस किया था।विक्‍की कौशल की यह फिल्‍म ' उरी: द सर्जिकल स्ट्राइक' असली घटना पर आधारित है। सितम्बर 2016 को भारतीय सेना ने एलओसी क्रॉस करके पाकिस्तान की सरजमीं पर उसी उरी अटैक का बदला लिया जिसमें भारतीय सेना के कई जवान शहीद हुए थे। यंग डायरेक्टर आदित्य धर की तारीफ करनी होगी कि उन्होंने फिल्म को पूरी तरह से ट्रैक पर रखते हुए अंत तक दर्शकों को बांध कर रखा। यही वजह है कि इस फिल्‍म का 200 करोड़ का आंकड़ा छूना आसान लग रहा है।वहीं फिल्‍म 'मणिकर्णिका' की बात करें तो रिलीज के दूसरे दिन अच्‍छी शुरुआत देखने को मिली। बॉक्‍स ऑफिस इंडिया की रिपोर्ट के अनुसार फिल्‍म 17.75-18 करोड़ की कमाई के साथ दो दिन की कुल कमाई का आंकड़ा 25.50 करोड़ के करीब पहुंच चुका है। कमाई में दूसरे दिन की वृद्धि 125 से 130 प्रतिशत है। इसके बाद रविवार का दिन फिल्‍म की कमाई में बढ़ोत्‍तरी होने में काफी निर्णायक साबित होगा। बॉक्‍स ऑफिस इंडिया डॉट कॉम के अनुसार यह आंकड़े दिल्‍ली और यूपी के सेंट्रल मार्केट कलेक्‍शन के हैं। हालांकि फिल्‍म ने मुंबई और दक्षिण में उम्‍मीद से कम कमाई की है। दूसरी वजह यह भी है कि मुंबई में फिल्‍म को 'उरी' से कड़ी टक्‍कर मिल रही है।जबकि फिल्‍म ने पहले दिन 7.50 करोड़ रुपये की कमाई की थी। इस बारे में कहा गया था कि किसी फीमेल लीड वाली फिल्म की यह अब तक की सबसे बड़ी ओपनिंग है। यह भी कहा गया था कि पहले वीकेंड पर फिल्म की कमाई अच्छी रहने वाली है क्योंकि 'ठाकरे' के अलावा और कोई बड़ी फिल्म इस हफ्ते रिलीज नहीं हुई थी। हालांकि अभी तक दर्शकों के ऊपर से 'उरी' का जादू उतरा नहीं है तो देखना दिलचस्प होगा कि कंगना की फिल्म कितना बड़ा मुकाबला पेश करती है। इसके अलावा मुंबई और साउथ में फिल्‍म 'ठाकरे' भी 'मणिकार्णिका' को टक्‍कर दे रही है। ऐसे में आने वाले दो दिन इस फिल्‍म के कलेक्‍शन के लिए काफी निर्णायक साबित होंगे।</p><a href='../../../Output/output.html'> Back to Output page </a> </body></html>