<!DOCTYPE html><html><body><h1>'बाला' में फिर दिखेगी आयुष्मान और भूमि की जोड़ी</h1><p><b>Authors : </b>No Author Specified</p><p><b>Published on : </b>09&#47;04&#47;2019, 09&#58;45&#58;15</p><p><b>Bollywood News: आयुष्मान खुराना और भूमि पेडनेकर की जोड़ी तीसरी बार साथ दिखाई देगी, 'स्त्री' बनाने वाले डायरेक्टर अमर कौशिक की अगली फिल्म बाला में दोनों को फाइनल कर लिया गया है।</b></p><img src="https://navbharattimes.indiatimes.com/thumb/msid-68788941,width-650,resizemode-4/weather.jpg" width="500" height="600"><p>X
और शुभ मंगल सावधान' जैसी शानदार और सफल फिल्मों में साथ काम कर चुकी अभिनेत्री भूमि पेडनेकर Bhumi Pednekar ) और आयुष्मान खुराना ( Ayushmann Khurrana ) की जोड़ी एक बार फिर से साथ आ रही है। आयुष्मान और भूमि को फिल्म ' बाला ' में फाइनल कर लिया गया है। इस फिल्म का निर्देशन 'स्त्री' जैसी हिट फिल्म बनाने वाले निर्देशक अमर कौशिक करेंगे।फिल्म 'बाला' में आयुष्मान खुराना एकदम नए-नवेले लुक में नजर आएंगे। आयुष्मान का ऐसा लुक आपने पहले कभी भी नहीं दिखाई दिया है क्योंकि 'बाला' में आयुष्मान, एक गंजे ( bald ) व्यक्ति के रूप में नजर आएंगे। भूमि और आयुष्मान की एक साथ यह तीसरी फिल्म होगी। भूमि और आयुष्मान एक बार फिर से रोमांस करते नजर आएंगे। इस फिल्म में आयुष्मान कम उम्र में गंजेपन की गंभीर परेशानी से जूझते नजर आएंगे।भूमि कहती हैं, 'मुझे लगता है कि मेरी, आयुष्मान और अमर की संवेदनशीलता एक जैसी है। इसलिए मुझे विश्वास है कि जो भी फिल्म बनेगी वह मुझे बहुत पसंद आएगी। अमर को अपने काम के बारे में पता है। वह एक कैरक्टर बनाने में बहुत मेहनत करते हैं। मैं शूटिंग शुरू होने का इंतजार कर रही हूं।'अमर ने इसके पहले राजकुमार राव और श्रद्धा कपूर स्टारर फिल्म 'स्त्री' का निर्देशन किया था। 'स्त्री' की तारीफ करते हुए भूमि ने कहा, 'मुझे स्त्री बहुत पसंद आई थी, वह बहुत कूल और फनी फिल्म थी। फिल्म को बहुत अच्छे से लिखा और निर्देशित किया गया था। अमर फिल्म को नए स्तर पर ले गए थे।'भूमि आगे कहती हैं, 'जब मुझे फिल्म बाला के लिए अप्रोच किया गया तो मैं बहुत उत्साहित थी कि मुझे अमर के साथ काम करने का मौका मिलेगा। दिनेश विजन बहुत अच्छे निर्माता हैं। स्त्री की ड्रीम टीम फिर से एक फिल्म बना रही है, जिसे करने के लिए मैं बहुत रामांचित हूं।' निर्देशक अमर कौशिक ने कहा कि वह फिल्म बनाते समय इस बात का पूरा ख्याल रखेंगे कि उनकी फिल्म की कहानी से किसी भी गंजे व्यक्ति का दिल न दुखे।</p><a href='../../../Output/output.html'> Back to Output page </a> </body></html>