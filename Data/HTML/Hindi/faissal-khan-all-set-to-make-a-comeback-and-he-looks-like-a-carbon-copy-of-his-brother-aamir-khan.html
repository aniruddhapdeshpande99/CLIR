<!DOCTYPE html><html><body><h1>Faissal Khan: Aamir Khan Brother Faissal Khan All Set To Make A Comeback and He Looks Like a Carbon Copy Aamir Khan - इस तस्वीर में आमिर खान की कार्बन कॉपी लग रहे फैजल खान, 'फैक्ट्री' से कर रहे फिल्मो</h1><p><b>Authors : </b>No Author Specified</p><p><b>Published on : </b>16&#47;01&#47;2019, 12&#58;37&#58;56</p><p><b>Bollywood News: Faissal Khan Looks Like a Carbon Copy of Aamir Khan: आमिर खान के भाई फैजल खान एक बार फिर चर्चा में हैं। लंबे समय बाद वापसी करने जा रहे फैजल की जो तस्वीर इंटरनेट पर वायरल हो रही है उसे देखकर फैन्स हैरान हैं।</b></p><img src="https://navbharattimes.indiatimes.com/thumb/msid-67553211,width-650,resizemode-4/weather.jpg" width="500" height="600"><p>आमिर खान के भाई फैजल खान एक बार फिर चर्चा में हैं। कहा जा रहा है कि लंबे समय बाद वह फिल्मों में फिर से वापसी कर रहे हैं और उनकी इस फिल्म का नाम ' फैक्ट्री ' बताया जा रहा है।उनकी फिल्मों का आपको पता हो या न हो, लेकिन यहां जो हम आपको दिखाने जा रहे हैं उसे देखकर आप यकीनन हैरान रह जाएंगे। फैजल का एक फोटो सोशल मीडिया पर वायरल हो रहा है, जिसमें वह हूबहू अपने भाई आमिर खान की कार्बन कॉपी नजर आ रहे हैं। एक झटके में देखकर आप यही कहेंगे कि यह आमिर खान की तस्वीर है। इस फोटो को देखकर फैन्स भी काफी कन्फ्यूज़ हैं। किसी को लग रहा है कि यह आमिर की ही तस्वीर है तो किसी को लग रहा कि यह आमिर का ट्विन्स हैं।बता दें कि फैज़ल अब सिंगिंग की दुनिया में कदम रखने जा रहे हैं और अगली फिल्म 'फैक्ट्री' के लिए अपनी आवाज देंगे। इस फिल्म और सिंगिंग डेब्यू के बारे में बातें करते हुए उन्होंने पिंकविला को बताया है कि यह फिल्म उनकी ड्रीम प्रॉजेक्ट है। उन्होंने बताया कि उन्हें हैरानी तब हुई जब डायरेक्टर शरीक मिनहाज ने उन्हें इस फिल्म में गाने का ऑफर दिया। उन्होंने कहा कि फिल्म और सिनेमा से जुड़े होने के कारण उनके लिए गाना आसान था। फैजल ने बताया इस फिल्म का गाना 'इश्क तेरा' एक सॉफ्ट और रोमांटिक सॉन्ग है, इसलिए इसे गाना भी आसान था। उन्होंने कहा कि जब उन्होंने गाना तैयार होने के बाद फाइनली सुना तो उन्हें खुद पर काफी गर्व महसूस हो रहा था।बता दें कि फैज़ल इससे पहले साल 1994 में आई फिल्म 'मदहोश', बॉर्डर हिन्दुस्तान का (2003) के अलावा साल 2000 में फैजल फिल्म 'मेला' में नजर आए थे, जिसमें उनके साथ आमिर खान भी थे और फिल्म की लीड ऐक्ट्रेस थीं ट्विंकल खन्ना। हालांकि, उनकी ये फिल्म बहुत ज्यादा कमाल न दिखा सकी।</p><a href='../../../Output/output.html'> Back to Output page </a> </body></html>