<!DOCTYPE html><html><body><h1>रणवीर बेहद संवेदनशील, उनके लिए ‘गली बॉय’ में भावुक रैपर की भूमिका निभाना आसान था: जोया अख्तर</h1><p><b>Authors : </b>No Author Specified</p><p><b>Published on : </b>19&#47;02&#47;2019, 11&#58;49&#58;31</p><p><b>Bollywood News: नयी दिल्ली, 19 फरवरी (भाषा) फिल्मकार जोया अख्तर का कहना है कि फिल्म ‘गली बॉय’ में एक भावुक रैपर मुराद की भूमिका निभाना अभिनेता रणवीर सिंह के लिए मुश्किल काम नहीं था।	जोया और रणवीर इससे पहले फिल्म ‘दिल धड़कने दो’ में एक साथ काम कर चुके हैं।	‘पीटीआई-भाषा’ को दिए एक साक्षात्कार में जोया ने कहा ‘‘ हम हमेशा रणवीर की उत्साह से भरी हंसती खेलती छवि देखते हैं लेकिन वह बेहद भावुक, चीजों को काफी गहराई से समझने वाले और संजीदा इंसान हैं। मेरी उनसे गहरी दोस्ती है और मुझे पता है कि वह बेहद संवेदनशील है। इसलिए मेरे</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>नयी दिल्ली, 19 फरवरी (भाषा) फिल्मकार जोया अख्तर का कहना है कि फिल्म ‘गली बॉय’ में एक भावुक रैपर मुराद की भूमिका निभाना अभिनेता रणवीर सिंह के लिए मुश्किल काम नहीं था। जोया और रणवीर इससे पहले फिल्म ‘दिल धड़कने दो’ में एक साथ काम कर चुके हैं। ‘पीटीआई-भाषा’ को दिए एक साक्षात्कार में जोया ने कहा ‘‘ हम हमेशा रणवीर की उत्साह से भरी हंसती खेलती छवि देखते हैं लेकिन वह बेहद भावुक, चीजों को काफी गहराई से समझने वाले और संजीदा इंसान हैं। मेरी उनसे गहरी दोस्ती है और मुझे पता है कि वह बेहद संवेदनशील है। इसलिए मेरे लिए उनसे यह कराना आसान था। मुझे लगता है कि वह बेहतरीन अभिनेता हैं और मुझे नहीं लगता कि ऐसा कोई किरदार है जिसे वह निभा ना सकें।’’ यह सवाल किए जाने पर, कि क्या उनका अत्यधिक उत्साह उनकी छवि का केवल एक हिस्सा है, जोया ने कहा, ‘‘ नहीं वह ऐसे ही हैं। वह एक ‘कम्पलीट पैकेज’ हैं। जोया फिल्म ‘गली बॉय’ में रणवीर और आलिया भट्ट की अदाकारी को मिल रही सराहना से बहुत खुश हैं। फिल्म ‘गली बॉय’ 14 फरवरी को बड़े पर्दे पर रिलीज हुई थी।</p><a href='../../../Output/output.html'> Back to Output page </a> </body></html>