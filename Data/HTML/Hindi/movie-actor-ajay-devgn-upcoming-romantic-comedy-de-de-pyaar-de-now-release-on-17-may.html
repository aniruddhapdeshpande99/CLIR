<!DOCTYPE html><html><body><h1>अजय देवगन की रोमांटिक कॉमिडी 'दे दे प्‍यार दे' हुई पोस्‍टपोन, अब 17 मई को होगी रिलीज</h1><p><b>Authors : </b>No Author Specified</p><p><b>Published on : </b>01&#47;02&#47;2019, 09&#58;36&#58;38</p><p><b>Bollywood News: फिल्‍म के मेकर्स की मानें तो यह फैसला इसलिए लिया गया ताकि इसका क्‍लैश अजय की ही दूसरी फिल्‍म 'टोटल धमाल' से न हो जो कि 'दे दे प्‍यार दे' की ऑरिजनल रिलीज डेट से सिर्फ 20 दिन पहले यानी 22 फरवरी को आ रही है।</b></p><img src="https://navbharattimes.indiatimes.com/thumb/msid-67784284,width-650,resizemode-4/weather.jpg" width="500" height="600"><p>First Look Of Ajay Devgn-Starrer Rom-Com Out!
X
बॉलिवुड ऐक्‍टर अजय देवगन की आने वाली फिल्‍म ' दे दे प्‍यार दे ' पोस्‍टपोन हो गई है। पहले यह फिल्‍म 15 मार्च को रिलीज होने वाली थी लेकिन अब इसे 17 मई को रिलीज करने की प्‍लानिंग है।फिल्‍म के मेकर्स की मानें तो यह फैसला इसलिए लिया गया ताकि इसका क्‍लैश अजय की ही दूसरी फिल्‍म 'टोटल धमाल' से न हो जो कि 'दे दे प्‍यार दे' की ऑरिजनल रिलीज डेट से सिर्फ 20 दिन पहले यानी 22 फरवरी को आ रही है।खबर से जुड़े एक सूत्र ने बताया, 'अब फिल्‍म की टीम ने नई तारीख देखी है क्‍योंकि उस शुक्रवार को कोई बड़ी फिल्‍म रिलीज नहीं हो रही है। यह बिजनस के लिहाज से ठीक नहीं है कि एक ही ऐक्‍टर की दो फिल्‍में 20 दिनों के अंतराल पर रिलीज हों। अगर ऐसा होता तो मार्केटिंग कैंपेन में दिक्‍कत होती।'इस खबर को कन्‍फर्म करते हुए फिल्‍म के प्रड्यूसर भूषण कुमार ने कहा, 'दे दे प्‍यार दे एक कमर्शल एंटरटेनर है और हमें नहीं लगता कि टोटल धमाल और हमारी फिल्‍म 15 से 20 दिनों के अंदर रिलीज हो। 17 मई एक अच्‍छी तारीख है।'बता दें, 'दे दे प्‍यार दे' से अजय रोमांटिक कॉमिडी जॉनर में 8 साल बाद वापसी कर रहे हैं। इससे पहले वह मधुर भंडारकर की 'दिल तो बच्‍चा है जी' में नजर आए थे।फिलहाल, अजय पीरियड ड्रामा फिल्‍म 'तानाजी' का क्‍लाइमैक्‍स शूट करने में बिजी हैं। फिल्‍म में वह एक योद्धा के किरदार में दिखेंगे। इसके बाद वह डायरेक्‍टर अमित शर्मा की फिल्‍म में नजर आएंगे। यह सैयद अब्‍दुल रहीम की बायॉपिक होगी जिसमें अजय पूर्व भारतीय फुटबॉल कोच के रोल में होंगे।</p><a href='../../../Output/output.html'> Back to Output page </a> </body></html>