<!DOCTYPE html><html><body><h1>कॉपी राइट कंट्रोवर्सी: 'लड्डू' v/s 'इन द नेम ऑफ द गॉड' का मामला आगे बढ़ा</h1><p><b>Authors : </b>No Author Specified</p><p><b>Published on : </b>18&#47;03&#47;2019, 21&#58;56&#58;31</p><p><b>Bollywood News: अजय धामा और नीरज पांडे की लघु फिल्मों 'लड्डू' Vs ' और 'इन द नेम ऑफ द गॉड' के बीच चल रहा विवाद थमने का नाम नहीं ले रहा, अजय धामा अब इस विवाद पर अगला स्टेप उठाने की तैयारी में हैं</b></p><img src="https://navbharattimes.indiatimes.com/thumb/msid-68470023,width-650,resizemode-4/weather.jpg" width="500" height="600"><p>पांडे के प्रॉडक्शन में तैयार शॉर्ट फिल्म ' लड्डू ' और निर्माता-निर्देशक अजय धामा की फिल्म ' इन द नेम ऑफ द गॉड ' के बीच कॉपी राइट्स को लेकर चल रहा विवाद थमने का नाम नहीं ले रहा है। अजय बताते हैं कि जब उन्होंने यह पूरा मामला अपने सोशल मीडिया में रखा तो नीरज पांडे के ऑफिस से सोशल मीडिया पर इस मामले से जुड़े पोस्ट हटाने के लिए कहा गया।अजय बताते हैं कि मामले को रफा-दफा करने के लिए नीरज की टीम की ओर से पैसे भी ऑफर किए गए थे। आरोप-प्रत्यारोप के बीच मामला अब बेहद आगे बढ़ गया है। जब फिल्म 'लड्डू' की पहली झलक सामने आई तो अजय धामा ने आरोप लगाया था कि 'लड्डू' की कहानी उनकी फिल्म 'इन द नेम ऑफ द गॉड' की कॉपी है, इस फिल्म को उन्होंने सीताराम पंचाल के साथ साल 2014 में बनाई थी।अजय का आरोप है कि 'लड्डू' को कथित रूप से लिखने वाले ने पहले किसी तरह का रजिस्ट्रेशन नहीं करवाया था। वह इस मामले में कानूनी तौर पर आगे की लड़ाई लड़ेंगे। यह मामला पिछले दिनों जब सामने आया तो इसके बाद 'लड्डू' मेकर्स नीरज पांडे और शीतल भाटिया ने बताया कि लेखक पंकज चतुर्वेदी ने साल 2013 में उनके सामने यह स्क्रिप्ट लाई थी, लेकिन समय बीत जाने और किसी कारणवश 'लड्डू' में लेखक का नाम देना रह गया था।बता दें, 25 फरवरी को लड्डू के लेखक पंकज ने अजय धामा को लीगल नोटिस भेजा, जिसमें कहा गया कि इस विषय को पंकज ने अजय के साथ 2013 शेयर किया था। पंकज का दावा है कि वह ही इस स्क्रिप्ट के असली लेखक हैं। साथ ही यह भी हिदायत दी कि अजय को तुरंत सोशल मीडिया सहित हर जगह से अपनी फिल्म को हटा लेना चाहिए। इस बीच अजय धामा ने उस नोटिस का जवाब देते हुए सवाल किया है कि पंकज ने फरवरी 2019 तक अपनी स्क्रिप्ट को रजिस्टर करने में इंतज़ार क्यों किया? क्योंकि उससे पहले इस तरह की कोई स्क्रिप्ट रजिस्टर्ड ही नहीं थी। अजय के मुताबिक राकेश ओझा और उन्होंने इस स्क्रिप्ट को बनाया था।पंकज की मानें तो उन्होंने दिसंबर 2013 में ही स्क्रिप्ट रजिस्टर कराई थी, लेकिन हाल ही में सिर्फ एहतियात के लिए फिर से कॉपीराईट के लिए अप्लाई किया है। जबकि अजय बताते हैं कि वह रजिस्ट्रेशन ऑफिस की तमाम फाइलें खंगाल चुके हैं, लेकिन कहीं भी साल 2013 में कहानी का रजिस्ट्रेशन दर्ज नहीं है।अजय की फिल्म की कहानी एक लड़के की है, जिसे उसकी मां उसके दादाजी के बरसी पर खाना देते हुए पंडित को खिलाने के लिए भेजती है। खाना लेकर जब लड़का मंदिर जाता है तो वहां ताला लगा होता है और फिर वह आगे एक मस्जिद में पहुंचता है। वहां के मौलवी से वह खाना खाने को कहता है तो मौलवी कहते हैं कि वह गलत जगह आ गया है, जो काम पंडित कर सकता है वो मौलवी नहीं। अपनी बातों से वह बच्चा मौलवी को खाना खाने के लिए तैयार करता है। फिल्म की कहानी सभी धर्मों के एक बराबर होने की बात करती है।</p><a href='../../../Output/output.html'> Back to Output page </a> </body></html>