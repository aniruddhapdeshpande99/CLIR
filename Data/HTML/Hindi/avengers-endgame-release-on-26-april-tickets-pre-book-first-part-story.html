<!DOCTYPE html><html><body><h1>Avengers Endgame: थानोस से कैसे बचेगी 'आधी दुनिया', अब चलेगा पता</h1><p><b>Authors : </b>No Author Specified</p><p><b>Published on : </b>25&#47;04&#47;2019, 08&#58;34&#58;09</p><p><b>Bollywood News: 'अवेंजर्स: इन्फिनिटी वॉर' का लास्ट पार्ट अवेंजर्स: एंडगेम शुक्रवार को रिलीज हो रहा है। फिल्म के लिए फैंस में काफी क्रेज है। इसकी अबतक 10 लाख से ज्यादा टिकट अडवांस में बुक हो चुकी हैं।</b></p><img src="https://navbharattimes.indiatimes.com/thumb/msid-69034777,width-650,resizemode-4/weather.jpg" width="500" height="600"><p>एंडगेम के प्रीमियर पर स्टारकास्ट
अवेंजर्स एंडगेम का ट्रेलर रिलीज, लौट आए हॉकआई और ऐंटमैन
X
लॉन्च हुआ 'अवेंजर्स: एंडगेम' का एआर रहमान वाला एंथम
X
'कटप्पा ने बाहुबली को क्यों मारा?' का जवाब लोगों को 2017 में मिल गया। इसके बाद 2018 में आई ' अवेंजर्स: इन्फिनिटी वॉर ' लोगों को नया सवाल दे गई कि थानोस जैसे दमदार विलन से दुनिया को कौन बचाएगा? अब आखिरकार वह वक्त आ गया है जब हमें इस सवाल का जवाब मिल जाएगा। अवेंजर्स का लास्ट पार्ट एंड गेम शुक्रवार को रिलीज हो रहा है, जिसके लिए लोगों में दीवानगी देखते ही बनती है। अवेंजर्स: एंडगेम के लिए लोगों में कितना क्रेज है इसका पता टिकटों की बिक्री की स्पीड से पता लग रहा है। शुक्रवार के सारे शोज पहले से हाउसफुल हैं वहीं कहीं-कहीं टिकट 2400 रुपये तक बिका है। इसके 10 लाख से ज्यादा टिकट पहले ही बिक चुके हैं। यह अबतक का सबसे मंहगा मूवी टिकट बताया जा रहा रहा है। इस फिल्म के पहले पार्ट यानी 'अवेंजर्स: द इन्‍फिनिटी वॉर' ने भारत में 227 करोड़ रुपये की कमाई की थी।अगर आप भी एंड गेम देखने का मन बना रहे हैं तो सलाह है कि पहले पिछला पार्ट देख लें वर्ना फिल्म को समझने में दिक्कत होगी। अगर आपके पास पिछली फिल्म देखने का वक्त नहीं तो शॉर्ट में कहानी यहां समझ लीजिए।फिल्म में थानोस नाम का एक महाविलन है। जिसे मारने के लिए गार्डियन्स ऑफ गैलेक्सी की पूरी टीम और हॉलिवुड की अन्य फिल्मों के सुपरहीरो जैसे कैप्टन अमेरिका, आयरन मैन, द हल्क, डॉ स्ट्रैंज, स्पाइडरमैन, थॉर, ब्लैक पैंथर, कैप्टन मार्वल आदि (कुल 22) एक हो जाते हैं। लेकिन फिर भी थानोस की ताकत का मुकाबला नहीं कर पाते।थानोस शुरुआत से कीमती पत्थर हासिल करके आधी दुनिया खत्म करने की धमकी देता है और पहली फिल्म के अंत में ऐसा कर भी देता है। आम लोगों के साथ-साथआदि सुपरहीरोज को भी उसने खत्म कर दिया है। अब दूसरे और अवेंजर्स के आखिरी पार्ट में देखने को मिलेगा कि बाकी बचे और कुछ नए सुपरहीरोज मिलकर थानोस से कैसे निपटेंगे।फिल्म के पहले पार्ट की बात करें तो विलन थानोस के अलावा आयरन मैन, कैप्टन अमेरिका, थॉर, ब्लैक विडो, कैप्टन मार्वल, हल्क, रॉकेट रेकून, सुपरहीरोज बचे हैं। इसके अलावा आंट मैन और हॉकआई भी इस फिल्म में दिखाई देंगे।एंडगेम को मार्वल सिनेमेटिक यूनिवर्स की आखिरी फिल्म बताया जा रहा है। 2008 में आई आयरनमैन इसकी पहली फिल्म थी। इसके बाद हल्क, थॉर, कैप्टन अमेरिका, गार्जियन ऑफ गैलक्सी, ऐंट मैन, स्पाइडरमैन, ब्लैक पैंथर, कैप्टन मार्वल, डॉक्टर स्ट्रैंज आदि के विभिन्न पार्ट्स आए। एंडगेम मार्वल की 22वीं फिल्म है।</p><a href='../../../Output/output.html'> Back to Output page </a> </body></html>