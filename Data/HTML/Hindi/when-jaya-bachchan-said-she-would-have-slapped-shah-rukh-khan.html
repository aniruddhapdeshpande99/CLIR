<!DOCTYPE html><html><body><h1>जब जया बच्चन बोलीं, 'शाहरुख खान को थप्पड़ मारूंगी'</h1><p><b>Authors : </b>No Author Specified</p><p><b>Published on : </b>23&#47;02&#47;2019, 13&#58;03&#58;33</p><p><b>Bollywood News: कहा जाता है कि शाहरुख की फिल्म 'चलते चलते' के सेट पर सलमान के बवाल करने के बाद शाहरुख ने फिल्म से ऐश्वर्या को बाहर करवा दिया था और इसके बाद फिल्म में रानी मुखर्जी को लिया गया था। इसके बाद साल 2008 में कटरीना कैफ के बर्थडे पर शाहरुख और सलमान की लड़ाई हो गई थी।</b></p><img src="https://navbharattimes.indiatimes.com/thumb/msid-68113206,width-650,resizemode-4/weather.jpg" width="500" height="600"><p>X
X
'डॉन 3' में फिर साथ आएंगे प्रियंका और शाहरुख?
X
अमिताभ बच्चन, अभिषेक बच्चन और ऐश्वर्या राय को ऐसे सिलेब्रिटीज के रूप में जाना जाता है जो कभी भी कोई विवादास्पद टिप्पणी करने से बचते हैं। हालांकि इसी फैमिली में जया बच्चन एक इकलौती ऐसी शख्सियत हैं जो अपनी बेबाक टिप्पणियों के लिए जानी जाती हैं। हाल में जया का एक पुराना इंटरव्यू वायरल हो रहा है जिसमें वह कह रही हैं कि वह शाहरुख खान को थप्पड़ मारेंगी। हालांकि किसी भी नतीजे पर पहुंचने से पहले जान लें कि जया ने ऐसा कहा क्यों था।कहा जाता है कि शाहरुख की फिल्म 'चलते चलते' के सेट पर सलमान के बवाल करने के बाद शाहरुख ने फिल्म से ऐश्वर्या को बाहर करवा दिया था और इसके बाद फिल्म में रानी मुखर्जी को लिया गया था। इसके बाद साल 2008 में कटरीना कैफ के बर्थडे पर शाहरुख और सलमान की लड़ाई हो गई थी। बताया जाता है कि उस मौके पर शाहरुख ने ऐश्वर्या के बारे में कुछ कॉमेंट किया था जिस पर सलमान भड़क गए थे।इसी साल एक इंटरव्यू में जया बच्चन से शाहरुख खान के ऐश्वर्या के खिलाफ दिए गए कथित बयान के बारे में पूछा गया है। शाहरुख से अपने संबंधों के बारे में जया ने बताया कि अभिषेक बच्चन ने अपनी फिल्म 'द्रोण' के प्रीमियर पर सम्मान के साथ शाहरुख को इन्वाइट किया था। उन्होंने यह भी कहा कि वह शाहरुख को एक ऐक्टर के तौर पर बहुत पसंद करती हैं।ऐश्वर्या के खिलाफ शाहरुख के कथित कॉमेंट पर जया ने कहा कि वह निश्चित तौर पर इसे गलत मानती हैं। हालांकि इस बारे में शाहरुख से उनकी कोई बात नहीं हुई है। जया ने कहा कि अगर शाहरुख उस समय उनके घर पर होते तो वह उन्हें थप्पड़ रसीद कर देतीं जैसे वह अपने बेटे के साथ करतीं। हालांकि बाद में जया ने इस बारे में शाहरुख से कोई कॉन्टैक्ट नहीं किया और इस मुद्दे पर कोई विवाद नहीं हुआ।</p><a href='../../../Output/output.html'> Back to Output page </a> </body></html>