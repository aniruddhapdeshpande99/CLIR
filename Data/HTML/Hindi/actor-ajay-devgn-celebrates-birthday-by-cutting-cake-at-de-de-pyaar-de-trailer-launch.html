<!DOCTYPE html><html><body><h1>विडियो: 'दे दे प्यार दे' के ट्रेलर लॉन्च पर Ajay Devgn ने केक काटकर मनाया बर्थडे</h1><p><b>Authors : </b>No Author Specified</p><p><b>Published on : </b>02&#47;04&#47;2019, 13&#58;35&#58;59</p><p><b>Bollywood News: 2 अप्रैल को अजय देवगन का बर्थडे है और इस दिन को उनके लिए अधिक खास बनाने के लिए 'दे दे प्यार दे' का ट्रेलर रिलीज कर दिया गया। ट्रेलर लॉन्च पर अजय ने फिल्म की टीम और मीडिया के साथ मिलकर केक भी काटा।</b></p><img src="https://navbharattimes.indiatimes.com/thumb/msid-68685043,width-650,resizemode-4/weather.jpg" width="500" height="600"><p>Happy birthday to my dashing debonair dauntingly serious husband. I just SERIOUSLY wish you a wonderful day and yea… https://t.co/AJZ20k7QS9 — Kajol (@KajolAtUN) 1554186495000
X
आज का दिन अजय देवगन के लिए वाकई ढेर सारी खुशियां लेकर आया है। आज यानी 2 अप्रैल को अजय ने अपनी जिंदगी का अर्धशतक तो पूरा कर ही लिया, साथ ही उनकी आने वाली फिल्म 'दे दे प्यार दे' का ट्रेलर भी रिलीज कर दिया गया। ट्रेलर लॉन्च के मौके पर फिल्म की टीम ने अजय के दिन को खास बनाने के लिए पूरा इंतजाम किया हुआ था।टीम ने अजय के लिए स्पेशल केक ऑर्डर किया। अजय ने यहां फिल्म की पूरी टीम और मीडिया के साथ मिलकर केक काटा। साथ में सभी लोगों ने अजय के लिए बर्थडे सॉन्ग भी गाया। इसका एक विडियो सामने आया है, जो आप यहां देख सकते हैं:इस विडियो में दिख रहा है कि अजय ने फिल्म में अपनी को-स्टार्स तबू और रकुलप्रीत के साथ मिलकर बर्थडे केक काटा। वहीं इस मौके पर अजय को शुभकामनाएं देने वालों का तांता लगा हुआ है। उनकी वाइफ काजोल ने भी स्पेशल अंदाज में अजय को बर्थडे विश किया। काजोल ने ट्विटर और इंस्टाग्राम पर अजय के साथ अपनी एक फोटो शेयर करते हुए लिखा, 'मेरे डैशिंग, नेकदिल और गंभीर दिखने वाले पति को जन्मदिन की शुभकामनाएं। मैं गंभीरता के साथ आपको आपके इस शुभ दिन पर बधाई देना चाहती हूं और मुझे सच में लगता है कि आप 50 साल की उम्र में और भी गजब के हो गए हो।'बात करें फिल्म 'दे दे प्यार दे' की, तो इसे अकिव अली डायरेक्ट कर रहे हैं। यह फिल्म 17 मई को रिलीज होगी।अजय और तबू की जोड़ी ने 90 के दशक में कई हिट फिल्मों में साथ काम किया। इसके बाद दोनों 2015 में आई फिल्म 'दृश्यम' में साथ नजर आए और फिर 2017 में फिल्म 'गोलमाल अगेन' में दिखे। इस फिल्म के अलावा अजय देवगन 'तुर्रम खान', 'तानाजी: द अनसंग वॉरियर' और 'आरआरआर' में भी नजर आएंगे।</p><a href='../../../Output/output.html'> Back to Output page </a> </body></html>