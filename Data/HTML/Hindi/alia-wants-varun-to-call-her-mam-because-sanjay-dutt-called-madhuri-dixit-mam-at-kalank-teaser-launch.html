<!DOCTYPE html><html><body><h1>जानें, माधुरी को क्या बुलाते हैं संजय दत्त, आलिया ने वरुण से कहा, मुझे भी ऐसे ही बुलाया करो</h1><p><b>Authors : </b>No Author Specified</p><p><b>Published on : </b>12&#47;03&#47;2019, 18&#58;12&#58;08</p><p><b>Bollywood News: वरुण धवन ने संजय दत्त से पूछा सवाल कि वह माधुरी जी को मैम कहकर क्यों बुलाते हैं, बीच में आलिया ने तपाक से कहा, 'तुम भी कुछ सीखो और तुम भी मुझे मैम बुलाया करो।</b></p><img src="https://navbharattimes.indiatimes.com/thumb/msid-68377081,width-650,resizemode-4/weather.jpg" width="500" height="600"><p>देखें- 'माधुरी मैम' पर आलिया ने ली वरुण की मौज
X
X
माधुरी दीक्षित, आलिया भट्ट , सोनाक्षी सिन्हा, वरुण धवन , आदित्य रॉय कपूर और संजय दत्त स्टारर फिल्म ' कलंक ' का टीजर लॉन्च किया गया। इस मौके पर फिल्म की स्टारकास्ट के साथ निर्देशक अभिषेक बर्मन, निर्माता करण जौहर और साजिद नाडियाडवाला भी मौजूद थे। इस पूरे इवेंट में सबकी नजर माधुरी दीक्षित और संजय दत्त पर टिकी थी... लगभग 25 साल बाद दोनों किसी स्टेज पर अगल-बगल साथ खड़े थे।पत्रकारों की नजरें और फटॉग्रफर्स के कैमरे संजय दत्त और माधुरी से हटने का नाम नहीं ले रहे थे... हर किसी को उनके बीच की केमेस्ट्री अट्रैक्ट कर रही थी। जब एक सवाल के जवाब में संजय दत्त ने कहा कि बहुत सालों के बाद मैडम... (थोड़ा शरमाते और झिझकते हुए) माधुरी जी के साथ काम किया है।' तो संजय दत्त के ठीक बगल में खड़े वरुण धवन ने कहा, 'मुझे एक बात समझ में नहीं आई कि संजय सर माधुरी मैम को यहां और सेट पर भी मैडम क्यों बुलाते थे?इस सवाल का कोई जवाब संजय दत्त या माधुरी देते, उससे पहले ही आलिया ने वरुण के कान खींचते हुए तपाक से कहा, 'तो तुम भी कुछ सीखो उनसे (संजय दत्त) और तुम भी मुझे भी मैम ही बुलाया करो।' वरुण और आलिया की यह नोक-झोंक इशारों में और बाद में बातों में भी चलती रही। आलिया का करारा जवाब सुनकर लोगों ने जमकर तालियां बजाईं। संजय दत्त और माधुरी की हंसी भी जोर से छूट गई। लोगों की तालियों से वरुण थोड़ा शरमा गए तो संजय दत्त ने उनका पीठ सहलाकर हौसला बढ़ाया।करण से सवाल किया गया कि फिल्म 'कलंक' के टीजर में सभी फीमेल कलाकारों सोनाक्षी, माधुरी और आलिया का नाम पहले आता है और उसके बाद आता है संजय दत्त, वरुण धवन और आदित्य का नाम, क्या यह निर्णय सोच-समझकर किया गया है? जवाब में करण कहते हैं, 'हमें भी तो महिलाओं ने जन्म दिया है, मेरी परवरिश और सफलता में इन्हीं महिलाओं का हाथ है। यह तीनों महिलाएं कलंक की आत्मा और दिल हैं।'निर्माता करण जौहर की फिल्म 'कलंक' 19 अप्रैल को देशभर के सिनेमाघरों में रिलीज़ होगी। 1940 के बैकग्राउंड पर बनी इस पीरियड ड्रामा का निर्देशन अभिषेक वर्मन ने किया है। आपको याद होगा कि यह वही फिल्म है, जिसमें ऐक्टिंग के लिए ऐक्ट्रेस श्रीदेवी तैयार हो गई थीं और इसके कुछ समय बाद ही उनके निधन की खबर ने फैन्स को झकझोर दिया था। बाद में इसी रोल के लिए माधुरी को साइन किया गया था।फिल्म के टीज़र की शुरुआत होती है माधुरी के डांस और आलिया भट्ट की एक भव्य महल में एंट्री से। इसके बाद वरुण धवन की आवाज में एक शानदार डायलॉग है, जिसमें वह कहते सुनाई दे रहे हैं, 'कुछ रिश्ते कर्जों की तरह होते हैं, जिन्हें निभाना नहीं चुकाना होता है।' महारानी वाले लुक में माधुरी के अलावा एक टेबल पर किसी शख्स के सामने काफी गंभीर मुद्रा में दिख रही हैं सोनाक्षी सिन्हा और फिर सफेद कपड़ों में नजर आती हैं आलिया भट्ट, जिन्हें देख ऐसा लग रहा है कि जैसे वह उस जगह से हमेशा के लिए कहीं दूर जा रही हों।टीज़र में माधुरी दीक्षित के डांस का भी तड़का है और आलिया भट्ट आदित्य रॉय कपूर की दुल्हन बनी दिख रही हैं और इसी के साथ सुनाई दे रहा उनका डायलॉग, जिसमें वह कहती हैं, 'जब किसी और की बर्बादी अपनी जीत जैसी लगे तो हमसे ज्यादा बर्बाद और कोई नहीं दुनिया में।' इसके बाद दिखता है वरुण धवन का खून से सना चेहरा। झलकियों से स्पष्ट है कि फिल्म में आलिया का प्यार वरुण हैं और आदित्य रॉय कपूर की लव लाइफ हैं सोनाक्षी सिन्हा। आखिर में जलते हुए रावण के सामने आलिया और वरुण एक-दूसरे के आमने-सामने होते हैं।</p><a href='../../../Output/output.html'> Back to Output page </a> </body></html>