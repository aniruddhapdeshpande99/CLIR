<!DOCTYPE html><html><body><h1>सेना के जवानों का हौसला बढ़ाने की बात पर भाग खड़ी हुईं जोया अख्तर और दीप्ती नवल</h1><p><b>Authors : </b>No Author Specified</p><p><b>Published on : </b>27&#47;02&#47;2019, 08&#58;32&#58;04</p><p><b>Bollywood News: एयर स्ट्राइक के बाद जहां, देश-दुनियां में जोश और जश्न का माहौल था, लोग सेना के जवानों को सल्यूट कर बधाई दे रहे थे, वहीं मुंबई में बीती शाम एक फिल्म की स्क्रीनिंग पर पहुंची डायरेक्टर जोया अख्तर और अभिनेत्री दीप्ती नवल ने जवानों की वीरगाथा पर कोई भी बात या सवाल पर जवाब देने से इनकार करते हुए भाग खड़ी हुईं।</b></p><img src="https://navbharattimes.indiatimes.com/thumb/msid-68177654,width-650,resizemode-4/weather.jpg" width="500" height="600"><p>सर्जिकल स्ट्राइक 2.0: हमले में 42 फिदायीन बॉम्बर्स की मौत
X
X
भारत ने बताया- क्यों और कैसे की एयर स्ट्राइक
X
पुलवामा आतंकी हमले के ठीक तेरहवें दिन जवाबी कार्रवाई करते हुए अपने मिराज विमानों के जरिए पाकिस्तान के बालाकोट में बड़ी एयर स्ट्राइक की। भारतीय वायुसेना के इस कदम की पूरे देश में वाहवाही हो रही है, आम लोगों के साथ बॉलिवुड के तमाम बड़े-बड़े सितारे जैसे सलमान खान, अक्षय कुमार, कंगना रनौत, अजय देवगन, परेश रावल, मल्लिका शेरावत भी सोशल मीडिया के जरिए जवानों की तारीफ कर उन्हें सल्यूट कर रहे हैं।बीती शाम बॉलिवुड में एक फिल्म की स्क्रीनिंग के दौरान जब कुछ फिल्मी सितारों ने शिरकत की तो वहां भी माहौल कुछ ऐसा था, जिसमें लोग जवानों को सलामी देकर उनका हौसला बढ़ाते हुए सरकार की प्रसंशा कर रहे थे। इसी दौरान इस रेड कार्पेट पर 'गली बॉय' की डायरेक्टर जोया अख्तर भी पहुंचीं। सबने उन्हें उनकी फिल्म की शानदार सफलता की बधाई के साथ-साथ वायुसेना के जवानों की कार्रवाई पर भी बधाई दी और इस बारे में जोया से भी पूछा कि जवानों का हौसला बढ़ाने के लिए क्या कहेंगी?रिपोर्टर का यह सवाल सुनते ही जोया हड़बड़ी में अपनी ऊंगली दिखाते हुए इस बारे में बात करने से इनकार कर दिया और तेजी से यह कहते हुए भाग गईं कि वह सिर्फ जिस फिल्म की स्क्रीनिंग में आईं हैं, उसी के बारे में बात करेंगी। जोया के बाद रेड कार्पेट पर कई और लोग भी आए, सबने सेना के जवानों की तारीफ की और उन्हें सलाम किया।अब तक अभिनेत्री दीप्ती नवल भी इस स्क्रीनिंग पर पहुंच चुकी थीं, उनसे भी सेना के जवानों का हौसला बढ़ाने के रिऐक्शन मांगा गया। सवाल सुनकर दीप्ती नवल ने कहा, 'क्या यह सवाल इस फिल्म की स्क्रीनिंग से जुड़ा है? नहीं है न, तो मैं इस बारे में कोई बात नहीं करूंगी।' दीप्ती नवल भी ऐसा कहकर बड़ी ही रफ्तार से आगे निकल गईं।'गली बॉय' में एमसी शेर का किरदार निभाने वाले नए-नवेले ऐक्टर सिद्धांत चतुर्वेदी को भी जब यह सवाल पूछा गया तो उन्होंने साफ कहा, 'मैं इस बारे में कोई बात नहीं करूंगा।' अपनी बात कहने के बाद जब सिद्धांत ने यह देखा की रिपोर्टर्स उनके रिऐक्शन से खुश नहीं हैं तो उन्होंने वापस आकर कहा, 'मैं इस मामले में बात करके बड़ा इमोशनल हो जाता हूं, इसलिए मुझे बात नहीं करनी।'पुलवामा आतंकी हमले के बाद कल देश के लिए बहुत बड़ा दिन था। इस मौके पर सिर्फ भारत में ही नहीं, बल्कि दुनिया भर के लोगों ने जश्न मनाया। भारत सरकार और वायुसेना के जवानों का हौसला बढ़ाने के लिए खूब बातें की।</p><a href='../../../Output/output.html'> Back to Output page </a> </body></html>