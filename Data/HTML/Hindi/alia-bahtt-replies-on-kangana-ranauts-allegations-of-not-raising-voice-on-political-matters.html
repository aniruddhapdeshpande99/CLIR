<!DOCTYPE html><html><body><h1>कंगना के आरोप का आलिया भट्ट ने यूं दिया जवाब</h1><p><b>Authors : </b>No Author Specified</p><p><b>Published on : </b>07&#47;03&#47;2019, 11&#58;26&#58;27</p><p><b>Bollywood News: कंगना रनौत ने आलिया भट्ट, रणबीर कपूर और रणवीर सिंह पर आरोप लगाया था कि ये लोग राजनीति पर अपनी बात नहीं कहते हैं। जवाब में आलिया भट्ट ने उनकी तारीफ की है।</b></p><img src="https://navbharattimes.indiatimes.com/thumb/msid-68298393,width-650,resizemode-4/weather.jpg" width="500" height="600"><p>X
की क्वीन कंगना रनौत ने हाल ही में पत्रकारों से बात करते हुए बॉलिवुड के सिलेब्स पर राजनीति पर अपने विचार न रखने का आरोप लगाया था। उन्होंने रणबीर कपूर, आलिया भट्ट और रणवीर सिंह का नाम लेते हुए कहा था कि ये लोग राजनीतिक मुद्दों पर अपने विचार नहीं रखते हैं। जहां दोनों ऐक्टर्स ने इस बारे में कुछ नहीं कहा है वहीं आलिया भट्ट ने कंगना की बात का रिप्लाई दिया है।कंगना ने आरोप लगाया था कि कुछ ऐक्टर्स ऐसी बातें करते हैं जैसे उनको किसी से मतलब ही नहीं है। वे एंटरटेनमेंट इंडस्ट्री में काम करते हैं इसका यह मतलब नहीं है कि आप राजनीति पर अपनी बात न रखें। यह बात बोलते हुए कंगना ने इन ऐक्टर्स के नाम भी ले लिए थे। इस बारे में आलिया से पूछा गया तो उन्होंने कहा कि वह कंगना की तरह बात नहीं कर सकती हैं।आलिया ने कंगना की मौके पर बोलने की कुशलता की तारीफ की। उन्होंने कहा कि वह कभी भी किसी भी बात पर नहीं बोल पाती हैं जबकि कंगना इस काम में काफी अच्छी हैं। आलिया ने यह भी कहा कि उनके अपने विचार हैं लेकिन उसे वह अपने तक रखती हैं।इसके पहले भी कंगना आलिया भट्ट पर निशाना साध चुकी हैं। उन्होंने आलिया को करण जौहर की कठपुतली कहा था। वहीं, आलिया इन दिनों अपनी फिल्म ब्रह्मास्त्र में व्यस्त हैं। इस फिल्म में उनके साथ रणबीर कपूर और अमिताभ बच्चन भी दिखाई देंगे।</p><a href='../../../Output/output.html'> Back to Output page </a> </body></html>