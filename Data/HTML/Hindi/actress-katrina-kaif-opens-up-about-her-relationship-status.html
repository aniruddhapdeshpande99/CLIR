<!DOCTYPE html><html><body><h1>Katrina Kaif Relationship: Actress Katrina Kaif Opens Up About Her Relationship Status - कटरीना कैफ ने बताया अपना रिलेशनशिप स्टेटस</h1><p><b>Authors : </b>No Author Specified</p><p><b>Published on : </b>15&#47;02&#47;2019, 09&#58;07&#58;05</p><p><b>Bollywood News: कटरीना कैफ और रणबीर कपूर ने एक-दूसरे को लगभग 6 साल तक डेट किया। माना जा रहा था कि दोनों शादी करेंगे लेकिन उससे पहले ही दोनों का ब्रेकअप हो गया। अब हाल में एक इंटरव्यू में कटरीना ने अपने रिलेशनशिप स्टेटस पर पहली बार बात की है।</b></p><img src="https://navbharattimes.indiatimes.com/thumb/msid-68002867,width-650,resizemode-4/weather.jpg" width="500" height="600"><p>X
X
ऐक्ट्रेस कटरीना कैफ काफी समय तक रणबीर कपूर के साथ रिलेशनशिप में रहीं। माना जा रहा था कि इनकी रिलेशनशिप नेक्स्ट लेवल पर जाकर शादी में तब्दील होगी लेकिन 6 साल एक-दूसरे को डेट करने के बाद दोनों ने अपनी राहें जुदा कर लीं।माना जा रहा है कि रणबीर से अलग होने के बाद से कटरीना अभी भी सिंगल ही हैं जबकि रणबीर कपूर पिछले साल से आलिया भट्ट को डेट कर रहे हैं। हालांकि कटरीना ने अपने रिलेशनशिप के बारे में कभी बात नहीं की है लेकिन इस बार उन्होंने अपना रिलेशनशिप स्टेटस बताया है। जब इस बारे में कटरीना से पूछा गया तो उन्होंने कहा कि वह वास्तव में इस बारे में नहीं जानती हैं। उन्होंने कहा कि उन्हें नहीं पता कि वह कभी अपनी रिलेशनशिप के बारे में बात कर भी पाएंगी या नहीं। उन्होंने आगे कहा कि वह इस समय सिंगल हैं और कोई भी सिंगल रह सकता है।वर्क फ्रंट की बात करें तो कटरीना अब सलमान खान के साथ आने वाली फिल्म ' भारत ' में लीड रोल में दिखाई देंगी। इस फिल्म का डायरेक्शन अली अब्बास जफर ने किया है और फिल्म में दिशा पाटनी, तब्बू, जैकी श्रॉफ, सुनील ग्रोवर और नोरा फतेही भी प्रमुख भूमिकाओं में दिखाई देंगे। यह फिल्म इस साल ईद के मौके पर रिलीज होगी।</p><a href='../../../Output/output.html'> Back to Output page </a> </body></html>