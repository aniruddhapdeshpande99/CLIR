<!DOCTYPE html><html><body><h1>Saand Ki Aankh का फर्स्ट लुक, दिखा तापसी पन्नू और भूमि पेडनेकर का चेहरा</h1><p><b>Authors : </b>No Author Specified</p><p><b>Published on : </b>16&#47;04&#47;2019, 10&#58;57&#58;21</p><p><b>Bollywood News: तापसी पन्नू और भूमि पेडनेकर की फिल्म सांड की आंख' का फर्स्ट लुक पोस्टर रिलीज़ हो चुका है, जिसमें दोनों का चेहरा पहला बार सामने नजर आ रहा है। तापसी और भूमि के हाथों में रिवॉल्वर दिख रहा।</b></p><img src="https://navbharattimes.indiatimes.com/thumb/msid-68900360,width-650,resizemode-4/weather.jpg" width="500" height="600"><p>इस दिवाली पटाके नहीं गोलियाँ चलेंगी! Here's the first look poster. #SaandKiAankhThisDiwali https://t.co/95m2Yecski — taapsee pannu (@taapsee) 1555386007000
बॉलिवुड ऐक्ट्रेस तापसी पन्नू ने अपनी अगली फिल्म ' सांड की आंख ' से अपना लुक आखिरकार फैन्स को दिखा ही दिया है। वैसे तो इससे पहले भी तापसी अपने लुक की कई तस्वीरें सोशल मीडिया पर पोस्ट कर चुकी हैं, लेकिन उन सभी तस्वीरों में उनका चेहरा नजर नहीं आ रहा, बल्कि तस्वीरें पीछे से ली गई हैं।अब तापसी ने सोशल मीडिया पर इस फिल्म के दो पोस्टर एक साथ शेयर किए, जिसमें वे राजस्थानी लिबास पहने हाथों में बंदूक लिए नजर आ रही हैं। इस पोस्टर में तापसी अकेली नहीं, बल्कि उनके साथ एक जैसे रंग में रंगीं भूमि पेडनेकर भी नजर आ रही हैं। दोनों दुनिया की सबसे बुजुर्ग शार्प शूटर्स चंद्रो तोमर (87) और उनकी ननद प्रकाशी तोमर (82) के किरदार में दिखाई दे रही हैं। एक पोस्टर में मिट्टी की ढेर पर बैठीं तापसी और भूमि के हाथों में रिवॉल्वर नजर आ रहा है वहीं दूसरे पोस्टर में दोनों खड़ी हैं और रिवॉल्वर तानी हुई नजर आ रही हैं।तापसी ने पोस्टर शेयर करते हुए लिखा है, 'इस दिवाली पटाखे नहीं गोलियां चलेंगी।' यानी साफ है कि फिल्म दिवाली पर रिलीज़ हो रही है।यहां बताना चाहेंगे कि यह फिल्म महिला शार्पशूटर्स प्राक्षी और चंद्रो की कहानी पर बेस्ड है। 87 साल की चंद्रो और 82 साल की प्राक्षी उत्तर प्रदेश के जोहरी गांव की रहने वाली हैं। उन्होंने 50 की उम्र में शार्पशूटिंग शुरू की थी। इस फिल्म से तुषार हीरचंदानी डायरेक्शन में डेब्यू कर रहे हैं।</p><a href='../../../Output/output.html'> Back to Output page </a> </body></html>