<!DOCTYPE html><html><body><h1>जावेद अख्तर का 'पीएम नरेंद्र मोदी' के प्रड्यूसर पर तीखा पलटवार</h1><p><b>Authors : </b>No Author Specified</p><p><b>Published on : </b>24&#47;03&#47;2019, 22&#58;32&#58;00</p><p><b>Bollywood News: जावेद अख्तर ने बतौर गीतकार 'पीएम नरेंद्र मोदी' फिल्म में शामिल किए जाने पर नाराजगी जताई थी, जिसके बाद फिल्म के प्रड्यूसर संदीप सिंह ने स्पष्टीकरण भी दिया। लेकिन जावेद अख्तर ने अब प्रड्यूसर पर तीखा पलटवार किया है।</b></p><img src="https://navbharattimes.indiatimes.com/thumb/msid-68552029,width-650,resizemode-4/weather.jpg" width="500" height="600"><p>X
@Koimoi @vivekoberoi I don’t know the people who have made this film . In any case it not industry practice to gi… https://t.co/PBxEXDBcwQ — Javed Akhtar (@Javedakhtarjadu) 1553422864000
Am shocked to find my name on the poster of this film. Have not written any songs for it ! https://t.co/tIeg2vMpVG — Javed Akhtar (@Javedakhtarjadu) 1553256672000
Mujhe hairat hai apana naam pm narendra Modi film me dekh karr , Maine aisi kisi film me koi gaana nahi likha hai .. — Sameer (@SameerAnjaan) 1553271345000
हाल ही में गीतकार जावेद अख्तर ने आने वाली फिल्म ' पीएम नरेंद्र मोदी ' में बतौर क्रेडिट अपना नाम शामिल किए जाने पर हैरानी जताई थी और ट्वीट किया था कि उन्होंने ऐसी किसी भी फिल्म के लिए कोई गाना नहीं लिखा। इस पर फिल्म के प्रड्यूसर संदीप सिंह ने स्पष्टीकरण दिया था कि टीम ने इस फिल्म में मशहूर गीतकार द्वारा लिखे एक पुराने गीत का इस्तेमाल किया है। इसलिए जावेद अख्तर को क्रेडिट दिया गया।स्टेटमेंट जारी करते हुए संदीप सिंह ने कहा था, 'टी-सीरीज हमारी फिल्म का ऑफिशल म्यूज़िक पार्टनर है और हमने '1947: अर्थ' का 'ईश्वर अल्लाह' और 'दस' फिल्म का 'सुनो गौर से दुनियावालों' गाना लिया है और इसीलिए हमने जावेद अख्तर और समीर जी को क्रेडिट दिया है।' इतना ही नहीं संदीप सिंह ने यह भी कहा था कि सोशल मीडिया पर इस मुद्दे को उछालने के बजाय जावेद अख्तर उन्हें फोन कर बता सकते थे।अब जावेद अख्तर ने फिर से पलटवार किया है। 'पीएम नरेंद्र मोदी' के प्रड्यूसर के खिलाफ गुस्सा निकालते हुए जावेद अख्तर ने ट्विटर पर लिखा, 'जिन लोगों ने यह फिल्म बनाई है मैं उन्हें नहीं जानता। अगर फिल्म में इस्तेमाल किया गया गाना किसी अन्य फिल्म से है या पुराना गाना है, तो किसी भी स्थिति में फिल्म इंडस्ट्री में उस गाने के संगीतकार या गीतकार को पोस्टर में क्रेडिट देने का चलन नहीं है। सिर्फ क्रेडिट टाइटल में आप उन्हें क्रेडिट देते हैं और साथ में ऑरिजनल फिल्म का टाइटल देते हैं।' इस ट्वीट में उन्होंने ऐक्टर विवेक ओबेरॉय को भी टैग किया है, जो फिल्म में पीएम मोदी की मुख्य भूमिका निभा रहे हैं।इसके बाद जावेद अख्तर ने एक और ट्वीट किया, जिसमें उन्होंने कहा कि फिल्म के प्रड्यूसर्स ने जो भी किया, वह नैतिक रूप से, पारंपरिक रूप से और शायद कानूनी तरीके से भी गलत था। हालांकि उन्होंने अपने इस ट्वीट को बाद में डिलीट कर दिया।बता दें कि कुछ दिन पहले 'पीएम नरेंद्र मोदी' के मेकर्स ने एक क्रेडिट पोस्टर जारी किया था, जिसमें फिल्म के निर्देशक से लेकर संगीतकार और कास्ट तक के बारे में पूरी जानकारी दी गई। इसी पोस्टर में फिल्म के गीतकार के रूप में प्रसून जोशी और समीर के अलावा जावेद अख्तर का भी नाम था। अपना नाम देख जावेद ने ट्वीट किया था, 'मैं इस फिल्म के पोस्टर पर अपना नाम देखकर स्तब्ध हूं। मैंने इस फिल्म के लिए कोई गाना नहीं लिखा है।'वहीं समीर ने भी फिल्म के लिए कोई गाना न लिखने की बात कही थी। उन्होंने भी अपना नाम देख हैरानी जताई व ट्वीट किया था, 'मुझे हैरत है 'पीएम नरेंद्र मोदी' फिल्म में अपना नाम देखकर। मैंने ऐसी किसी फिल्म में कोई गाना नहीं लिखा।''पीएम नरेंद्र मोदी' को ओमंग कुमार ने डायरेक्ट किया है। फिल्म में नरेंद्र मोदी के बचपन से लेकर प्रधानमंत्री बनने तक के संघर्ष को दिखाया जाएगा। इसमें विवेक ओबेरॉय पीएम मोदी की भूमिका निभा रहे हैं। उनके अलावा इस फिल्म में बमन इरानी, बरखा बिष्ट, मनोज जोशी, प्रशांत नारायण, राजेंद्र गुप्ता, जरीना वहाब और अंजन श्रीवास्तव भी हैं। यह फिल्म 5 अप्रैल को रिलीज होगी।</p><a href='../../../Output/output.html'> Back to Output page </a> </body></html>