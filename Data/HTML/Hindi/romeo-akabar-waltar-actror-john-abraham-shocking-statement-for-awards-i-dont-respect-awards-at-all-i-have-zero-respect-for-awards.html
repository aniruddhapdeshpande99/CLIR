<!DOCTYPE html><html><body><h1>किसी अवॉर्ड का रत्ती भर भी सम्मान नहीं मेरी नजर में, Laughing Stock बनकर रह गए हैं अवॉर्डस: जॉन अब्राहम</h1><p><b>Authors : </b>No Author Specified</p><p><b>Published on : </b>03&#47;04&#47;2019, 17&#58;44&#58;39</p><p><b>Bollywood News: अभिनेता जॉन अब्राहम ने Awards और अवॉर्ड समारोहों को हंसने मात्र की चीज बताकर बड़ा बयान दिया है, जॉन कहते हैं, उनकी नजर में किसी भी सम्मान समारोह के लिए रत्ती भर रिस्पेक्ट नहीं है।</b></p><img src="https://navbharattimes.indiatimes.com/thumb/msid-68705944,width-650,resizemode-4/weather.jpg" width="500" height="600"><p>पुलवामा: रिपोर्टर ने पूछा कुछ ऐसा कि भड़क गए जॉन
X
जॉन
अब्राहम
X
शुरुआती दिनों में तमाम कमर्शल अवॉर्ड फंक्शन में बढ़-चढ़ कर हिस्सा लेने और अवॉर्ड समारोह में डांस करने वाले जॉन अब्राहम बीते वर्ष किसी भी अवॉर्ड समारोह में नजर नहीं आए। अपनी रिलीज़ के लिए तैयार फिल्म ' रोमियो अकबर वॉल्टर ' के प्रमोशन के दौरान हुई बातचीत में जॉन ने कहा कि बीते साल के किसी भी अवॉर्ड समारोह में वह इसलिए नजर नहीं आए क्योंकि अब अवॉर्ड्स को लेकर उनके मन में जरा सा भी सम्मान नहीं बचा है। पिछले साल जॉन की दो फिल्में 'परमाणु' और 'सत्यमेव जयते' रिलीज़ हुई थीं।जवाब में जॉन कहते हैं, 'मैं बिल्कुल भी अवॉर्ड्स का सम्मान नहीं करता हूं। मतलब आप कैसे एक अवॉर्ड इस तरह के नाम के साथ दे सकते हैं, जिसमें लिखा हो बेस्ट सोशल मीडिया इंटरनेट अवॉर्ड। मुझे याद नहीं किस अवॉर्ड में यह कैटिगरी बनाई गई थी, लेकिन इस तरह के सभी अवॉर्ड्स को लेकर मेरे मन में जीरो रिस्पेक्ट है, शायद नैशनल अवॉर्ड को छोड़कर किसी और पुरस्कार का सम्मान मैं नहीं करता हूं।'जॉन आगे कहते हैं, 'अवॉर्ड देने वाले भी जानते हैं कि मैं पुरस्कारों का सम्मान नहीं करता, इसलिए अब वह मुझे नॉमिनेट भी नहीं करते हैं। हमारी फिल्म परमाणु को किसी भी अवॉर्ड में कोई नॉमिनेशन नहीं मिला, हमें किसी ने भी इंटरटेन भी नहीं किया। क्योंकि मैं किसी भी अवॉर्ड की जरा सी भी रिस्पेक्ट नहीं करता हूं।'अवॉर्ड्स को हंसने का साधन बताते हुए जॉन ने कहा, 'अब तो अवॉर्ड देखकर लोग हंसते हैं, अवॉर्ड समारोह एक हंसने के लिए बनाया गया शो बन कर रह गया है। सभी को सब कुछ पता है। उसके बाउजूद लोग अवॉर्ड में जाते हैं। सबका अपना-अपना स्टाइल है, अब किसी ने अवॉर्ड समारोह में डांस करने का रास्ता चुना है, तो वह उसका चुनाव है।'जॉन अब्राहम की फिल्म 'रोमियो अकबर वॉल्टर' 5 अप्रैल को देशभर के सिनेमाघरों में रिलीज़ हो रही है। फिल्म मेंऔर मौनी रॉय के अलावा जैकी श्रॉफ, सिकंदर खेर और सुचित्रा कृष्णमूर्ति जैसे दमदार कलाकार नजर आएंगे। फिल्म को संगीत से सजाया है सोहेल सेन, शब्बीर अहमद और अंकित तिवारी की तिकड़ी ने। फिल्म का निर्देशन रॉबी ग्रेवाल ने किया है।</p><a href='../../../Output/output.html'> Back to Output page </a> </body></html>