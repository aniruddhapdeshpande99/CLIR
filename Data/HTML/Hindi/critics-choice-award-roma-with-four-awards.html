<!DOCTYPE html><html><body><h1>‘क्रिटिक्स च्वाइस अवार्ड’ : चार पुरस्कारों के साथ ‘रोमा’ का बोलबाला</h1><p><b>Authors : </b>No Author Specified</p><p><b>Published on : </b>14&#47;01&#47;2019, 14&#58;04&#58;37</p><p><b>Bollywood News: लॉस एंजिलिस, 14 जनवरी (भाषा) ‘क्रिटिक्स च्वाइस अवार्ड’ 2019 में अल्फोंसो कुआरॉन की सेमी-बायोग्राफिकल ड्रामा फिल्म ‘रोमा’ ने सर्वश्रेष्ठ फिल्म सहित चार पुरस्कार अपने नाम किए हैं। ‘क्रिटिक्स च्वाइस अवार्ड’ (सीसीए) पिछले सप्ताह आयोजित किए गए 76वें ‘गोल्डन ग्लोब पुरस्कार’ से कुछ खास अलग नहीं रहे, क्योंकि दोनों में पुरस्कार विजेता लगभग एक समान ही रहे। ‘रोमा’ के मेक्सिको फिल्मकार अल्फोंसो कुआरॉन को सर्वश्रेष्ठ निर्देशक का सम्मान मिला और फिल्म ने सिनेमैटोग्राफर और विदेशी भाषा फिल्म की श्रेणी में भी बाजी मारी। दूसरी बार आयोजित किए गए सीसीए में चार पुरस्कार जीतने वाली फिल्म ‘रोमा’ ने ‘गोल्डन ग्लोब’</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>लॉस एंजिलिस, 14 जनवरी (भाषा) ‘क्रिटिक्स च्वाइस अवार्ड’ 2019 में अल्फोंसो कुआरॉन की सेमी-बायोग्राफिकल ड्रामा फिल्म ‘रोमा’ ने सर्वश्रेष्ठ फिल्म सहित चार पुरस्कार अपने नाम किए हैं। ‘क्रिटिक्स च्वाइस अवार्ड’ (सीसीए) पिछले सप्ताह आयोजित किए गए 76वें ‘गोल्डन ग्लोब पुरस्कार’ से कुछ खास अलग नहीं रहे, क्योंकि दोनों में पुरस्कार विजेता लगभग एक समान ही रहे। ‘रोमा’ के मेक्सिको फिल्मकार अल्फोंसो कुआरॉन को सर्वश्रेष्ठ निर्देशक का सम्मान मिला और फिल्म ने सिनेमैटोग्राफर और विदेशी भाषा फिल्म की श्रेणी में भी बाजी मारी। दूसरी बार आयोजित किए गए सीसीए में चार पुरस्कार जीतने वाली फिल्म ‘रोमा’ ने ‘गोल्डन ग्लोब’ पुरस्कार में सर्वश्रेष्ठ फिल्म और सर्वश्रेष्ठ निर्देशक का पुरस्कार जीता था। राजनीति पर व्यंग्यात्मक कटाक्ष करने वाली फिल्म ‘वाइस’ और मार्वल की ‘ब्लैक पैंथर’ ने अपने नाम तीन-तीन पुरस्कार किए। क्रिश्चियन बेल ने दो पुस्कार जीते, उन्हें सर्वश्रेष्ठ अभिनेता के साथ ही कॉमेडी श्रेणी में सर्वश्रेष्ठ अभिनेता का पुरस्कार भी मिला। जानी-मानी अदाकारा ग्लेन क्लोज को ‘द वाइफ’ और फीचर फिल्म ‘ए स्टार इज बोर्न’ के लिए लेडी गागा को सर्वश्रेष्ठ अभिनेत्री के पुरस्कार से नवाजा गया। कॉमेडी फिल्म की श्रेणी में ओलिविया कोल्मेन को ‘द फेवरेट’ के लिए सर्वश्रेष्ठ अभिनेत्री का पुरस्कार मिला। फिल्म ‘द मार्वलस मिसेज मैसल’ ने कॉमेडी और ‘द अमेरिकन्स’ ने ड्रामा श्रेणी में तीन-तीन पुरस्कार अपने नाम किए।</p><a href='../../../Output/output.html'> Back to Output page </a> </body></html>