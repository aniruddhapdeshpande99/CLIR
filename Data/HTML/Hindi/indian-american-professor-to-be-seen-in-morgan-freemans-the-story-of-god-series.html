<!DOCTYPE html><html><body><h1>मॉर्गन फ्रीमैन की ‘द स्टोरी ऑफ गॉड’ सीरीज में नजर आएंगे भारतीय-अमेरिकी प्रोफेसर</h1><p><b>Authors : </b>No Author Specified</p><p><b>Published on : </b>28&#47;03&#47;2019, 10&#58;18&#58;08</p><p><b>Bollywood News: (सीमा हाखू काचरू) ह्यूस्टन, 28 मार्च (भाषा) भारतीय मूल के एक अमेरिकी प्रोफेसर ऑस्कर पुरस्कार से सम्मानित अभिनेता मार्गन फ्रीमैन की ‘द स्टोरी ऑफ गॉड’ डॉक्यूमेंट्री सीरीज में धर्म के बारे में अपने विचार साझा करेंगे। नेशनल ज्योग्राफिक चैनल पर प्रसारित होने वाली इस डॉक्यूमेंट्री सीरीज का तीसरा सीजन चल रहा है। इसमें दिखाया जाता है कि दुनिया भर के धर्मों ने कैसे समाज को आकार दिया है। नॉर्थ टेक्सास विश्वविद्यालय में एक एसोसिएट प्रोफेसर पंकज जैन ने पिछले साल नेपाल की यात्रा की थी जहां वह फ्रीमैन के साथ काठमांडू में एक जैन मंदिर में अनुष्ठान में शामिल हुए</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>(सीमा हाखू काचरू) ह्यूस्टन, 28 मार्च (भाषा) भारतीय मूल के एक अमेरिकी प्रोफेसर ऑस्कर पुरस्कार से सम्मानित अभिनेता मार्गन फ्रीमैन की ‘द स्टोरी ऑफ गॉड’ डॉक्यूमेंट्री सीरीज में धर्म के बारे में अपने विचार साझा करेंगे। नेशनल ज्योग्राफिक चैनल पर प्रसारित होने वाली इस डॉक्यूमेंट्री सीरीज का तीसरा सीजन चल रहा है। इसमें दिखाया जाता है कि दुनिया भर के धर्मों ने कैसे समाज को आकार दिया है। नॉर्थ टेक्सास विश्वविद्यालय में एक एसोसिएट प्रोफेसर पंकज जैन ने पिछले साल नेपाल की यात्रा की थी जहां वह फ्रीमैन के साथ काठमांडू में एक जैन मंदिर में अनुष्ठान में शामिल हुए थे। मूल रूप से राजस्थान के रहने वाले जैन विश्वविद्यालय के दर्शन एवं धर्म विभाग के एक प्रोफेसर हैं। उनकी यात्रा और जैन धर्म पर चर्चा सीरीज के नौ अप्रैल को प्रसारित होने वाले एपिसोड में दिखाई जाएगी। जैन ने आयोवा विश्वविद्यालय से पीएचडी और कोलंबिया विश्वविद्यालय से एमए की डिग्री हासिल की है। उन्होंने भारत में कम्प्यूटर साइंस की पढ़ाई की और वह भारत एवं न्यूजर्सी में एक सॉफ्टवेयर इंजीनियर के रूप में काम कर चुके हैं। प्रोफेसर जैन कई अकादमिक और सामुदायिक संगठनों के एक सक्रिय सदस्य हैं और हिन्दी में उनकी कविताएं प्रकाशित हुई हैं।</p><a href='../../../Output/output.html'> Back to Output page </a> </body></html>