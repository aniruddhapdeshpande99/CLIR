<!DOCTYPE html><html><body><h1>केरल में यह डॉयरेक्टर हुआ नस्लभेद का शिकार, जानें मामला</h1><p><b>Authors : </b>No Author Specified</p><p><b>Published on : </b>27&#47;01&#47;2019, 13&#58;22&#58;12</p><p><b>Bollywood News: पहले भी बॉलिवुड सेलेब्स के नस्लभेद अथवा रंगभेद का शिकार होने की घटनाएं सामने आती रही हैं। इस बार डॉयरेक्टर संजय गुप्ता के साथ ऐसी घटना हुई है। हाल ही में संजय ने नस्लभेद का सामना किया है। जानिए क्या है पूरा मामला</b></p><img src="https://navbharattimes.indiatimes.com/thumb/msid-67708267,width-650,resizemode-4/weather.jpg" width="500" height="600"><p>Got my first hand experience of absolute racism. The deck on the waterfront in this pathetic place is for goras onl… https://t.co/o6c8d4GIVh — Sanjay Gupta (@_SanjayGupta) 1548510767000
कांटे, काबिल जैसी शानदार फिल्में बनाने वाले डॉयरेक्टर संजय गुप्ता भी नस्लभेद का शिकार हो गए। इस बात का खुलासा खुद संजय ने सोशल मीडिया पर किया। भारतीय सेलेब्स का रंगभेद या नस्लभेद टिप्पणियों का सामना करना आम बात है। हालांकि कुछ समय से ऐसे मामले कम सुनाई दिए थे।अब एक बार फिर बॉलिवुड डॉयरेक्टर संजय गुप्ता ने इस बारे में खुलासा करते हुए सबको चौंका दिया है। उन्होंने अपने साथ हुई एक घटना साझा की है। सेलेब्स के साथ विदेशों में ऐसी घटनाएं होती आई हैं, लेकिन संजय के साथ ऐसा भारत में ही हुआ है।संजय ने सोशल मीडिया पर खुलासा किया कि केरल के एक होटल में उन्हें रंगभेद का शिकार होना पड़ा था। संजय ने आरोप लगाया कि होटल के स्टाफ ने उनके साथ इस तरह का व्यवहार किया। संजय ने लिखा,' पूर्ण जातिवाद का यह मेरा पहला अनुभव है। इस तट पर केवल गोरों के लिए जगह है। उनके पास खाली टेबल हैं लेकिन वे भारतीयों को जगह नहीं दे सकते हैं। होटल प्रबंधन दावा कर रहा है कि वे आरक्षित हैं। सी गल होटल, फोर्ट कोच्चि'।दरअसल संजय कोच्चि के सी गल होटल में टेबल बुक करना चाह रहे थे, लेकिन उन्हें वहां जगह नहीं मिल पाई थी। वहां पर काफी संख्या में विदेशी सैलानी बैठे दिख रहे थे। संजय ने लिखा कि उनके साथ ऐसा पहली बार हुआ है कि इस जगह पर केवल गोरों के लिए ही जगह है, भारतीयों के लिए नहीं। संजय ने अपने पोस्ट के साथ उस होटल की फोटोज भी शेयर की हैं। फोटो में होटल में खाली टेबल साफ देखी जा सकती हैं लेकिन, फिर भी होटल प्रबंधन ने उन्हें बैठने की इजाजत नहीं दी। उनके अनुसार खाली टेबल पहले से ही आरक्षित थीं। इसलिए उन्होंने संजय को जगह देने से मना कर दिया।</p><a href='../../../Output/output.html'> Back to Output page </a> </body></html>