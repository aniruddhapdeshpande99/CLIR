<!DOCTYPE html><html><body><h1>जिन्ना का गुण गाने वालों को करारा जवाब दें : मुख्यमंत्री</h1><p><b>Authors : </b>No Author Specified</p><p><b>Published on : </b>27&#47;04&#47;2019, 20&#58;25&#58;45</p><p><b>Bollywood News: रांची/बेड़ो, 27 अप्रैल (भाषा) झारखंड के मुख्यमंत्री रघुवर दास ने शनिवार को कहा कि कांग्रेस पार्टी को देश की आजादी में जिन्ना का योगदान नजर आता है लिहाजा जनता जिन्ना का गुणगान करने वालों को करारा जवाब दे।	मुख्यमंत्री दास ने यहां एक चुनावी सभा में कहा कि कांग्रेस के लोग बयान देते हैं कि जिन्ना ने भारत की आजादी और विकास में महत्वपूर्ण भूमिका निभाई है। कांग्रेस को बिरसा आबा, वीर बुधु भगत, महात्मा गांधी व अन्य महापुरुष नजर नहीं आते, जिन्होंने देश की आजादी के लिए अपना सर्वस्व न्योछावर कर दिया।	उन्होंने जनता का आह्वान किया कि जिन्ना के गुण</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>रांची/बेड़ो, 27 अप्रैल (भाषा) झारखंड के मुख्यमंत्री रघुवर दास ने शनिवार को कहा कि कांग्रेस पार्टी को देश की आजादी में जिन्ना का योगदान नजर आता है लिहाजा जनता जिन्ना का गुणगान करने वालों को करारा जवाब दे। मुख्यमंत्री दास ने यहां एक चुनावी सभा में कहा कि कांग्रेस के लोग बयान देते हैं कि जिन्ना ने भारत की आजादी और विकास में महत्वपूर्ण भूमिका निभाई है। कांग्रेस को बिरसा आबा, वीर बुधु भगत, महात्मा गांधी व अन्य महापुरुष नजर नहीं आते, जिन्होंने देश की आजादी के लिए अपना सर्वस्व न्योछावर कर दिया। उन्होंने जनता का आह्वान किया कि जिन्ना के गुण गाने वाले और सेना की शौर्य पर सवाल उठाने वालों को आप 29 अप्रैल को करारा जवाब दें। मुख्यमंत्री ने कहा कि देश किसके हाथों में सुरक्षित रहेगा, देश किसके नेतृत्व में सर्वांगीण विकास की ओर अग्रसर होगा, यह आपको तय करना है। यह आपका अधिकार और कर्तव्य भी है। आप अपने मत का उपयोग देशहित में करें। बाद में, गढ़़वा में एक जनसभा को संबोधित करते हुए मुख्यमंत्री ने कहा कि झारखंड मुक्ति मोर्चा के अध्यक्ष शिबू सोरेन कोयला मंत्री बने और कोयला घोटाला हुआ। उन्हें अपने पद से इस्तीफा देना पड़ा। उन्होंने कहा कि झामुमो के नेता कहते थे - झारखण्ड के कण कण पर झारखंडवासियों का हक है लेकिन जब झामुमो के नेता मुख्यमंत्री बने तो झारखण्ड के बालू का कण-कण मुंबई के ठेकेदार के सुपुर्द कर दिया। जबकि, इस बालू पर राज्य के ग्राम पंचायतों का हक था, जन जन का अधिकार था। मुख्यमंत्री ने कहा कि 2004 से लेकर 2014 तक गठबंधन की सरकार थी। आज, वही महागठबंधन के नाम पर फिर एकबार जुटे हैं। ये लोग फिर से जातिवाद, वंशवाद और परिवारवाद की राजनीति कर रहे हैं। इनके शासन काल के घोटालों की लंबी सूची है। 2014 कि बाद मोदी जी की सरकार ने पारदर्शी शासन दिया है।</p><a href='../../../Output/output.html'> Back to Output page </a> </body></html>