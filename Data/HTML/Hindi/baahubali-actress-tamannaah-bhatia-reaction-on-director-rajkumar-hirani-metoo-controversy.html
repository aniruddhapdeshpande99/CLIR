<!DOCTYPE html><html><body><h1>#MeToo: हिरानी पर बोलीं तमन्ना, जब तक आरोप साबित नहीं होता सम्मान बना रहना चाहिए</h1><p><b>Authors : </b>No Author Specified</p><p><b>Published on : </b>30&#47;01&#47;2019, 15&#58;09&#58;30</p><p><b>Bollywood News: निर्देशक राजकुमार हिरानी के यौन शोषण से जुड़े मामले में सवाल पूछे जाने पर जहां फिल्म इंडस्ट्री के बड़े सितारे और निर्देशक बिना पूरा सवाल सुने ही सरपट भागने लगते हैं, ऐसे में फिल्म 'बाहुबली' की अभिनेत्री तमन्ना भाटिया ने बात की।</b></p><img src="https://navbharattimes.indiatimes.com/thumb/msid-67754697,width-650,resizemode-4/weather.jpg" width="500" height="600"><p>X
तहत जबसे बॉलिवुड के सबसे बड़े निर्देशक राजकुमार हिरानी का नाम सामने आया है, बॉलिवुड में लोग इस मामले में बात करने से कतरा रहे हैं। फिल्म 'बाहुबली' की अभिनेत्री तमन्ना भाटिया ने राजकुमार हिरानी मामले में कहा कि यौन शोषण से जुड़े मामलों में जब तक कोई आरोप किसी पर साबित नहीं हो जाता हमें सम्मान बरकरार रखना चाहिए। यह समस्या सिर्फ बॉलिवुड या साउथ फिल्म इंडस्टी की नहीं है, बल्कि पूरी दुनिया की है।तमन्ना कहती हैं, 'सबसे पहले तो मैं आपको बता दूं कि मैं निजी तौर पर ऐसा महसूस करती हूं कि #MeToo सिर्फ बॉलिवुड या साउथ फिल्म इंडस्ट्री की समस्या नहीं है। यह दुनिया भर की समस्या है। फिल्म पर्सनैलिटी, ऐक्टर और डायरेक्टर को लेकर #MeToo के बारे में इतना पिन पॉइंट इसलिए किया जाता है, क्योंकि लोग उन्हें जानते हैं। मेरा मानना है कि इस #MeToo अभियान को सम्मान के साथ आगे बढ़ाया जाए।'तमन्ना आगे कहती हैं, 'कोई भी इस महत्वपूर्ण अभियान को अपने पब्लिसिटी के लिए इस्तेमाल न करें। अगर किसी ने भी इसे अपने पी आर के लिए यूज किया तो इसकी ग्रैविटी कम हो जाएगी। लोगों को इस मामले में सभी का सम्मान बरकरार रखना होगा। जब तक किसी पर कोई आरोप प्रूव नहीं हो जाता, रिस्पेक्ट तो मेंटेन किया जा सकता है। साथ ही लोगों के बीच जागरूकता होनी चाहिए। लोगों को इस बात का डर होना चाहिए कि वह अगर किसी भी तरह की कोई गलत हरकत या बातचीत करेंगे तो उसे सहा नहीं जाएगा।'तमन्ना इन दिनों अपनी अगली फिल्म 'खामोशी' पर काम कर रही हैं। वासु भगनानी के प्रॉडक्शन में बनने वाली इस फिल्म में तमन्ना के अलावा प्रभु देवा और भूमिका चावला भी होंगे। यह एक तमिल में बनी सुपरनैचरल हॉरर फिल्म का रीमेक फिल्म होगी। इस फिल्म में तमन्ना एक ऐसी दिव्यांग लड़की की भूमिका में होंगी, जो न कुछ सुन सकती है और न ही कुछ बोलने में सक्षम है।</p><a href='../../../Output/output.html'> Back to Output page </a> </body></html>