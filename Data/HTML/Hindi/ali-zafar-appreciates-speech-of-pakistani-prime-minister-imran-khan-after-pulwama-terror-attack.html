<!DOCTYPE html><html><body><h1>पाकिस्तान के प्रधानमंत्री इमरान खान की तारीफ पर अली जफर हुए जमकर ट्रोल</h1><p><b>Authors : </b>No Author Specified</p><p><b>Published on : </b>19&#47;02&#47;2019, 16&#58;26&#58;56</p><p><b>Bollywood News: पुलवामा में भारतीय जवानों पर हुए आतंकी हमले के बाद पाकिस्तान के प्रधानमंत्री ने भारत के खिलाफ भाषण दिया। उनके इस भाषण की तारीफ ऐक्टर अली जफर ने की है।</b></p><img src="https://navbharattimes.indiatimes.com/thumb/msid-68061749,width-650,resizemode-4/weather.jpg" width="500" height="600"><p>जाह्नवी कपूर, वरुण धवन ने पुलवामा आतंकी हमले की निंदा की
X
What a speech! @ImranKhanPTI — Ali Zafar (@AliZafarsays) 1550565167000
हमले के बाद पाकिस्तान के प्रधानमंत्री इमरान खान ने मंगलवार को भारत के खिलाफ जहर उगला और युद्ध की खुली धमकी तक दे डाली। इमरान के इस भाषण की तारीफ में ऐक्टर-सिंगर अली जफर ने ट्वीट किया है और लिखा है, क्या स्पीच है! अली जफर का यह ट्वीट उनके इंडियन फॉलोअर्स को नागवार गुजरा। इस ट्वीट पर वह जबरदस्त ट्रोल हुए। एक यूजर ने उन्हें अली डफर तक कह डाला।बता दें कि बीते गुरुवार जम्मू-कश्मीर के पुलवामा जिले में सेंट्रल रिजर्व पुलिस फोर्स के जवानों से भरी बस पर आत्मघाती हमला हुआ था। इस हमले में 40 जवान शहीद होने की खबर है।इस हमले के बाद पूरे देश सहित बॉलिवुड में जबरदस्त गुस्सा है। इतना ही नहीं ऑल इंडिया सिने असोसिएशन ने पाकिस्तानी कलाकारों पर पूरी तरह से बैन की भी घोषणा कर दी है।इसी बीच मंगलवार को पाक प्रधानमंत्री इमरान खान ने कहा, 'हम हिंदुस्तान में आवाजें सुन रहे हैं, पॉलिटिशन बोल रहे हैं कि पाकिस्तान को सबक सिखाना चाहिए। बदला लेना चाहिए। स्ट्राइक करनी चाहिए। अगर आप समझते हैं कि आप पाकिस्तान के ऊपर किसी किस्म का हमला करेंगे, पाकिस्तान पलटवार करने का सोचेगा नहीं, पाकिस्तान पलटवार करेगा। कोई और दूसरा रास्ता नहीं होगा इसके सिवा।'उनके स्पीच के बाद अली जफर में उनकी तारीफ में ट्वीट करके उनको टैग भी किया है।बता दें कि अली जफर ने 2010 में तेरे बिन लादेन फिल्म से बॉलिवुड डेब्यू किया था। वह कटरीना के साथ मेरे ब्रदर की दुल्हन और चश्मेबद्दूर जैसी फिल्मों में भी नजर आ चुके हैं।</p><a href='../../../Output/output.html'> Back to Output page </a> </body></html>