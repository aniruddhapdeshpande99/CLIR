<!DOCTYPE html><html><body><h1>श्रद्धा कपूर ने छोड़ी साइना नेहवाल की बायॉपिक, परिणीति लेंगी उनकी जगह</h1><p><b>Authors : </b>No Author Specified</p><p><b>Published on : </b>15&#47;03&#47;2019, 09&#58;00&#58;05</p><p><b>Bollywood News: साइना नेहवाल की बायॉपिक के लिए श्रद्धा कपूर ट्रेनिंग लेने के अलावा कुछ हिस्सा शूट भी कर चुकी थीं। खबर हैं कि अब उनकी जगह परिणीति चोपड़ा ले रही हैं, जानें वजह...</b></p><img src="https://navbharattimes.indiatimes.com/thumb/msid-68235613,width-650,resizemode-4/weather.jpg" width="500" height="600"><p>बॉलिवुड के जाने-माने विलन शक्ति कपूर और शिवांगी कपूर की बेटी श्रद्धा कपूर फिल्म इंडस्ट्री में अपनी खास जगह और पहचान बना चुकी हैं। आज यानी 3 मार्च को श्रद्धा का बर्थडे है। इस मौके पर जानते हैं उनसे जुड़ी कुछ रोचक बातें।
श्रद्धा कपूर अच्छी ऐक्ट्रेस होने के अलावा बढ़िया सिंगर और अच्छी डांसर भी हैं। इसके अलावा श्रद्धा को गार्डनिंग का भी काफी शौक है। श्रद्धा काफी छोटी उम्र से गाने और कविताएं लिख रही हैं साथ ही वह स्केचिंग और पेंटिग भी जानती हैं।
बचपन में श्रद्धा कपूर को अपने पिता का प्रफेशन समझ नहीं आता था। उनके पिता घर पर मेकअप लगाकर और अजीबोगरीब कपड़े पहनकर आते थे तो श्रद्धा उनसे पूछती थीं कि उन्होंने ऐसे कपड़े क्यों पहने हैं?
श्रद्धा उन्हें स्क्रीन पर अलग और घर पर अलग देखकर कनफ्यूज हो जाती थीं और उन्हें लगता था कि उनके डैड के पास कुछ जादुई शक्तियां हैं। फिर एक दिन शक्ति कपूर ने उन्हें अपने काम के बारे में समझाया।
श्रद्धा कपूर के डैड शक्ति कपूर फिल्मों में विलन के रोल में नजर आए हैं। इस बारे में उन्होंने बताया था कि उनकी सहेलियां उनके डैड से मिलने से डरती थीं। श्रद्धा को यह बात बहुत फनी लगती थी।
साल 2005 में शक्ति कपूर का नाम कास्टिंग काउच मामले में भी आ चुका है। एक इंटरव्यू के दौरान श्रद्धा ने इस बारे में बताया था कि इस मामले में उनके डैड के बारे में जो हेडलाइन्स आती थी, वह इसे बर्दाश्त नहीं कर पाती थीं। वह यह सब देख ही नहीं पाती थीं। उनकी मॉम ने उन्हें यह सब फेस करने की ताकत दी। जब उन्होंने यह सब देखा तो उन्हें लगा कि सब बढ़ा-चढ़ाकर दिखाया गया है और उन्हें ये सब फेस करने की ताकत मिली।
एक इंटरव्यू के दौरान श्रद्धा ने बताया था कि उन्हें उनका पहला क्रश उनका क्लासमेट था और वह उस वक्त फर्स्ट स्टैंडर्ड में पढ़ती थीं।
बॉम्बे टाइम्स के मुताबिक श्रद्धा कपूर ने मुंबई के जमुनाबाई स्कूल में 8वीं तक पढ़ाई की है। इसके बाद वह अमेरिकन स्कूल फिर बोस्टन गईं लेकिन एक साल बाद ऐक्टिंग की वजह से पढ़ाई छोड़ दी थी
श्रद्धा कपूर ने शर्मीले नेचर की हैं और वह फिल्मी पार्टीज में जल्दी मिक्सअप नहीं हो पातीं। रिपोर्ट्स के मुताबिक उन्हें बिजली कड़कने से डर लगता है।
बीते साल सितंबर में बॉलिवुड ऐक्ट्रेस श्रद्धा कपूर ने साइना नेहवाल की बायॉपिक की शूटिंग शुरू की थी। इसके लिए उन्होंने ट्रेनिंग भी ली थी। लेकिन कुछ दिन शूट करने के बाद उनको डेंगू हो गया और ब्रेक लेना पड़ा। रिपोर्ट्स थीं कि श्रद्धा अप्रैल में फिल्म की शूटिंग शुरू करेंगी। हालांकि अब ताजा रिपोर्ट्स के मुताबिक अमोल गुप्ते के डायरेक्शन में बन रही इस फिल्म में श्रद्धा की जगह अब परिणीति चोपड़ा लेंगी। फिल्म के प्रड्यूसर भूषण कुमार हैं।सॉर्स की मानें तो यह फैसला श्रद्धा कपूर के टाइट शेड्यूल की वजह से लिया गया। वह इस वक्त 'छिछोरे' और 'स्ट्रीट डांसर' की शूटिंग में व्यस्त हैं। इतना ही नहीं साउथ सुपरस्टार प्रभास के साथ अगस्त में उनकी फिल्म 'साहो' भी रिलीज होने को है। श्रद्धा टाइगर श्रॉफ के साथ बागी 3 में भी नजर आएंगी।सॉर्स ने बताया कि बहुत कोशिशों के बाद भी साइना की बायॉपिक के लिए डेट्स क्लैश हो रही थीं इसीलिए श्रद्धा को फिल्म छोड़नी पड़ी। यह फैसला दोनों पार्टीज ने आपसी सहमति से लिया है। परिणीति को स्क्रिप्ट पसंद आई और वह जल्द ही इसकी तैयारी शुरू करेंगी।प्रड्यूसर भूषण कुमार ने भी इस खबर की पुष्टि की है। मुंबई मिरर की रिपोर्ट के मुताबिक, उन्होंने बताया कि वह इस साल के आखिर तक फिल्म की शूटिंग खत्म करके 2020 की शुरुआत में इसे रिलीज करना चाहते थे। इसीलिए यह फैसला लेना पड़ा।</p><a href='../../../Output/output.html'> Back to Output page </a> </body></html>