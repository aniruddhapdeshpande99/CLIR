<!DOCTYPE html><html><body><h1>छपाक: स्कूल ड्रेस और सलवार-कुर्ते में ऑटो से उतरतीं दीपिका का विडियो वायरल</h1><p><b>Authors : </b>No Author Specified</p><p><b>Published on : </b>18&#47;04&#47;2019, 14&#58;16&#58;12</p><p><b>Bollywood News: अभिनेत्री दीपिका पादुकोण इन दिनों अपनी फिल्म 'छपाक' की शूटिंग दिल्ली में कर रही हैं, फिल्म के सेट से कई विडियो सामने आए हैं, जो वायरल हो रहे हैं।</b></p><img src="https://navbharattimes.indiatimes.com/thumb/msid-66089804,width-650,resizemode-4/weather.jpg" width="500" height="600"><p>पादुकोण इन द‍िनों देश की राजधानी द‍िल्ली में फिल्म ' छपाक ' की शूट‍िंग कर रही हैं। यह फिल्म ऐसिड अटैक सर्वाइवर लक्ष्मी अग्रवाल की असल जिंदगी की कहानी पर आधारित फिल्म है। किरदार के लिए दीप‍िका ऐस‍िड अटैक सर्वाइवर की तरह ही नजर आ रही हैं। अब तक 'छपाक' से दीपिका पादुकोण के कई अलग-अलग लुक सामने आ चुके हैं।एक और विडियो वायरल हो रहा है। फैन पेजों पर इस विडियो को खूब शेयर किया जा रहा है। इस विडियो में दीप‍िका लाल दुपट्टा-पायजामा और ब्राउन कुर्ते में एक आम लड़की की तरह नजर आ रही हैं। दीप‍िका और व‍िक्रांत दो अलग-अलग ऑटो में नजर आए। वैसे ऐस‍िड अटैक सर्वाइवर के गेटअप में दीप‍िका को पहचान पाना आसान नहीं है। एक दूसरे विडियो में दीपिका स्कूल ड्रेस में नजर आ रही हैं, 'छपाक' की शूट‍िंग द‍िल्ली में होने की वजह से पूरी टीम को गर्मी का सामना भी करना पड़ रहा है। ऐसे में दीप‍िका ने अपने खान-पान में भी बदलाव किए हैं।खबर है कि गर्मी के मौसम से निजात पाने के लिए और हेल्दी रहने के लिए दीप‍िका को सत्तू को अपने डायट में शामिल करने का सुझाव मिला है और मैंडम दीपिका दिल्ली में खूब सत्तू खा रही हैं। सत्तू खाने से द‍ीप‍िका खुद को हाइड्रेट रख सकती हैं। 'छपाक' अगले साल 10 जनवरी को सिनेमाघरों में रिलीज होगी। फिल्म का निर्देशन मेघना गुलजार कर रही हैं। 'छपाक' से दीप‍िका पादुकोण ने फिल्म प्रॉडक्शन में भी पहला कदम रख द‍िया है।</p><a href='../../../Output/output.html'> Back to Output page </a> </body></html>