<!DOCTYPE html><html><body><h1>अंबानी फैमिली में जल्‍दी ही होगी एक और शादी, स्‍पॉट हुईं श्‍लोका मेहता</h1><p><b>Authors : </b>No Author Specified</p><p><b>Published on : </b>29&#47;01&#47;2019, 22&#58;41&#58;07</p><p><b>Bollywood News: साल 2018 में मुकेश अंबानी की बेटी ईशा अंबानी की शादी की साल की सबसे बड़ी शादी थी। अब जल्‍दी ही इस घर में दोबारा शादी के बैंड बजते हुए सुनाई देंगे। इसकी तैयारियां भी शुरू हो गई हैं। आइए बताते हैं।</b></p><img src="https://navbharattimes.indiatimes.com/thumb/msid-67167652,width-650,resizemode-4/weather.jpg" width="500" height="600"><p>X
मुकेश अंबानी की बेटी ईशा अंबानी की शादी के बाद अब उनके घर में एक और शादी की तैयारी शुरू हो चुकी है। यह शादी है मुकेश अंबानी के बेटे आकाश अंबानी और श्‍लोका मेहता की। दोनों को ही ईशा अंबानी की शादी में अक्‍सर एक-साथ भी देखा गया था। इसके अलावा उनकी अपनी होने वाली सास नीता अंबानी के साथ भी अच्‍छी बॉन्डिंग देखने को मिली थी।मीडिया रिपोर्ट्स के अनुसार आकाश और श्‍लोका मार्च में शादी कर सकते हैं। शायद यही वजह है कि उनकी खरीदारी शुरू हो चुकी है। इसी सिलसिले में श्‍लोका को मुंबई में शॉपिंग करते समय स्‍पॉट किया गया था। इस विडियो में वह डिजाइनर स्‍टोर से बाहर निकलते हुए दिखाई दे रही हैं। इसके अलावा उन्‍होंने फटॉग्रफर्स को देखा तो स्‍माइल भी कर रही थीं। पिंक कलर की आउटफिट में वह काफी सिंपल नजर आईं। साथ ही उन्‍होंने कोई मेकअप भी नहीं किया था।रिपोर्ट्स के मुताबिक आकाश अंबानी और श्‍लोका मेहता मार्च में शादी कर सकते हैं। पिछले साल जून में दोनों की सगाई हुई थी। इसमें फिल्‍म इंडस्‍ट्री के कई सितारे शामिल हुए थे। बता दें कि इस सगाई से पहले भी एक पार्टी रखी गई थी, जिसमें आकाश ने श्‍लोका को प्रपोज किया था। बता दें कि दोनों पहले से ही एक-दूसरे को जानते हैं। इसके अलावा आकाश और श्‍लोका ने धीरूभाई अंबानी इंटरनेशनल स्‍कूल में पढ़ाई भी साथ ही की थी।बता दें कि श्‍लोका डायमंड कारोबारी रसेल मेहता की सबसे छोटी बेटी हैं। साथ ही वह 'श्‍लोका कनेक्‍ट फॉर संस्‍था' की सह संस्‍थापक भी हैं। इसके अलावा वह ' रोजी ब्‍लू फाउंडेशन' की भी डायरेक्‍टर हैं।</p><a href='../../../Output/output.html'> Back to Output page </a> </body></html>