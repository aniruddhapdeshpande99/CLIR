<!DOCTYPE html><html><body><h1>बंद हो गई तापसी-भूमि स्टारर अनुराग कश्यप की फिल्म 'वूमनिया'?</h1><p><b>Authors : </b>No Author Specified</p><p><b>Published on : </b>28&#47;01&#47;2019, 14&#58;27&#58;40</p><p><b>Bollywood News: अनुराग कश्यप अपनी अलग तरह की फिल्मों के लिए जाने जाते हैं। 'मनमर्जियां' के बाद वह तापसी पन्नू और भूमि पेडनेकर के साथ 'वूमनिया' बनाने वाले थे लेकिन अब ऐसी खबरें आ रही हैं कि यह फिल्म बंद हो गई है।</b></p><img src="https://navbharattimes.indiatimes.com/thumb/msid-67722274,width-650,resizemode-4/weather.jpg" width="500" height="600"><p>X
X
फिल्म 'मनमर्जियां' की सफलता के बाद डायरेक्टर अनुराग कश्यप अपनी अगली फिल्म ' वूमनिया ' की तैयारी में लगे हुए थे। इस फिल्म में तापसी पन्नू और भूमि पेडनेकर को कास्ट किया गया था। अब खबरें ऐसी आ रही हैं कि शायद यह फिल्म बंद कर दी जाएगी।रिपोर्ट्स के मुताबिक, फिल्म के बढ़ते बजट के कारण इस फिल्म को आगे बढ़ाना मुश्किल नजर आ रहा था। इस फिल्म के लिए तापसी और भूमि ने एक महीने तक तैयरी भी की थी जिसके बाद इस फिल्म को उत्तर प्रदेश में फिल्माया जाना था। फिल्म में ऐंटीक हथियारों का इस्तेमाल होना था जो काफी महंगे पड़ रहे थे। इस कारण फइल्म का बजट बढ़ता गया और फिल्म टलती चली गई। इसके बाद तापसी और भूमि भी दूसरी फिल्मों की तरफ बढ़ गईं। कहा जा राह है कि अब उनकी दोबारा डेट्स मिलना मुश्किल है।बता रहे हैं कि इस फिल्म से राइटर तुषार हीरानंदानी डायरेक्शन में अपना डेब्यू करने जा रहे थे। अनुराग इस फिल्म को निधि परमार और शिवाशीष के साथ को-प्रड्यूस कर रहे थे। 'वूमनिया' एक स्पोर्ट्स ड्रामा फिल्म है जो यूपी की अस्सी साल की बूढ़ी शार्पशूटर चंद्रो और प्रकाशी तोमर पर आधारित है। तापसी अब अपनी अगली फिल्म 'बदला' और 'मिशन मंगल' कर रही हैं जबकि भूमि 'सोनचिड़िया' और 'तख्त' में दिखाई देंगी।</p><a href='../../../Output/output.html'> Back to Output page </a> </body></html>