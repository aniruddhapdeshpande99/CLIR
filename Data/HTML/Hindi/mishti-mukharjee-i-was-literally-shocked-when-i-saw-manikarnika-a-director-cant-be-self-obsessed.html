<!DOCTYPE html><html><body><h1>अब कंगना पर जमकर भड़कीं मिष्टी चक्रवर्ती, बोलीं-डायरेक्टर को सेल्फ अब्सेस्ट नहीं होना चाहिए</h1><p><b>Authors : </b>No Author Specified</p><p><b>Published on : </b>30&#47;01&#47;2019, 10&#58;00&#58;26</p><p><b>Bollywood News: कंगना रानौत की मणिकर्णिका में अब गृह युद्ध छिड़ गया है... फिल्म की रिलीज़ के बाद एक-एक कर सभी ऐक्टर खुलकर कंगना के खिलाफ बोल रहे हैं, इस विवाद में कंगना के पुराने दुश्मन आग में घी डालने का काम कर रहे हैं... अब फिल्म में काशीबाई का रोल निभाने वाली अभिनेत्री मिष्टी चक्रवर्ती ने भी खुलकर कंगना की तानाशाही पर बात की है।</b></p><img src="https://navbharattimes.indiatimes.com/thumb/msid-67681878,width-650,resizemode-4/weather.jpg" width="500" height="600"><p>करणी सेना से माफी मांगने के सवाल पर बोलीं कंगना
X
X
X
से ही विवादों में घिरी रही है। पहले इस फिल्म का करार निर्देशक केतन मेहता के साथ हुआ था, लेकिन बात नहीं बनी और कंगना ने इसे निर्देशक कृष के साथ बनाने का काम शुरू किया। यहां भी फिल्म की शूटिंग पूरी होते-होते कृष और कंगना के बीच मतभेद हुए और उन्होंने फिल्म छोड़ दी। कृष के फिल्म से अलग होने के बाद अभिनेता सोनू सूद ने भी फिल्म छोड़ दी।हालांकि अब फिल्म दर्शकों के सामने है, अच्छा बिजनस भी कर रही है, लेकिन एक बार फिर से फिल्म विवादों में आ गई है। डायरेक्टर कृष ने फिल्म छोड़ने की वजह बताते हुए कहा कि कंगना ने सोने की फिल्म को चांदी का बना दिया। फिल्म में काशीबाई का किरदार निभाने वाली अभिनेत्री मिष्टी चक्रवर्ती ने भी अपनी चुप्पी तोड़ते हुए बताया कि वह फिल्म देखकर शॉक्ड हैं, उनके सभी महत्वपूर्ण सीन और डायलॉग काट दिए गए हैं, डायरेक्टर को इतना सेल्फ अब्सेस्ट नहीं होना चाहिए।मिष्टी कहती हैं, 'मैं मानती हूं कि फिल्म का टाइटल मणिकर्णिका है और यह फिल्म रानी लक्ष्मी बाई के ऊपर बेस्ड है, इसलिए फिल्म में मणिकर्णिका की कहानी ही होनी चाहिए, लेकिन इतिहास में बहुत से ऐसे किरदार रहे हैं, जिनकी वैल्यू को आप कम नहीं कर सकते। यह सिर्फ एक अकेले किरदार की कहानी नहीं है, यह कहानी है उस ऐतिहासिक समय की। एक ऐक्टर होने के नाते हमें फिल्म साइन करने से पहले कुछ वादे किए गए थे, वरना मैं फिल्म क्यों साइन करती। फिल्म के निर्माता कमल जैन और कंगना रनौत ने मुझे वादा किया था कि फिल्म में मेरा मजबूत रोल होगा।'फिल्म के निर्देशक कृष के फिल्म से अलग होने पर मिष्टी कहती हैं, 'एक दिन जब मुझे पता चला कि अब कृष हमारी फिल्म का निर्देशन नहीं करेंगे, उस दिन मैं शॉक्ड हो गई थी। ऐक्टर लिक्वड की तरह होते हैं, जिन्हें डायरेक्टर कहानी के हिसाब से मोल्ड करते हैं। जब मैंने कमल जैन से पूछा कि क्या कृष अब फिल्म का निर्देशन नहीं करेंगे तो कमल सर ने कहा, हां... नहीं करेंगे, क्या आपको कोई समस्या है। हालांकि उन्होंने यह बात मजाकिया अंदाज में कही थी। मुझे उसी समय लगा कि कोई समस्या है सेट में।''कृष के साथ मेरे हिस्से की शूटिंग पूरी करने के बाद भी कमल सर और कंगना को मेरी और भी डेट्स चाहिए थी। मैंने मणिकर्णिका की शूटिंग खत्म कर साउथ की फिल्म साइन कर ली थी। कंगना ने मुझसे और डेट्स मांगी और बताया मेरा किरदार महत्वपूर्ण है, वह मणिकर्णिका के साथ हमेशा रहता है। कंगना ने कहा की अगर तुम कुछ सीन में नहीं रहोगी तो एक ऐक्टर के तौर पर तुम्हारा ही नुकसान होगा। मैंने कंगना को बताया की साउथ में मैंने नई फिल्म साइन कर ली है तो डायरेक्टर से आप बात कर लें, शायद वह आपकी बात समझ जाएं। कंगना ने मेरे साउथ फिल्म के डायरेक्टर से बात भी की और मुझे डेट्स मिल गई।'फिल्म देखने के बाद अचंभित हुई मिष्टी कहती हैं, 'जब मैंने फिल्म देखी तो पता चला पहले शूट किए गए महत्वपूर्ण सीन कट कर दिए गए हैं और जो नए सीन को मिक्स किया गया है। मुझे लगा मेरे साथ फिल्म की रीशूटिंग की जरूरत ही नहीं थी। मुझे महसूस होता है कि कुछ सीन को लेकर मेरे साथ धोखा हुआ है। मुझे अगर शुरू में ही बता दिया जाता कि फिल्म में मेरा क्या और कितना रोल होगा, तो मैं फिल्म साइन करने से पहले सोचती की मुझे इस फिल्म में शामिल होना है या नहीं। मुझे हमेशा कहा गया था कि मेरा किरदार बहुत महत्वपूर्ण है। मुझे समाज की यह बात ठीक नहीं लगती कि वह किसी को भी उसकी सफलता से जज करते हैं। अगर आज मैं ज्यादा बात करूंगी तो लोग मुझे ट्रोल भी कर सकते हैं। कह सकते हैं कि मुझे कुछ ज्यादा लाइम-लाइट नहीं मिली, इसलिए अब यह सब बातें कर रही हूं।'मिष्टी आगे कहती हैं, 'सोनू सूद के बाहर होने के बाद मुझे डाउट हुआ था कि कुछ गलत हो रहा है। डायरेक्टर को कभी भी सेल्फ अब्सेस्ट नहीं होना चाहिए, उसे सभी किरदारों से प्यार होना चाहिए। सिर्फ कोई एक किरदार से कोई फिल्म अच्छी नहीं बनती है।''मैं काशीबाई के अपने इस रोल से खुश नहीं हूं। मैंने जो शूट किया था, मुझसे जो वादे किए गए थे, वह फिल्म में है ही नहीं। जब यह रोल ऑफर हुआ था, तब कमल जी को मैंने काशीबाई का रोल करने से इंकार कर दिया था। मुझे किसी फिल्म में सेकंड रोल नहीं करना था, क्योंकि मैं साउथ में अच्छा काम कर रही हूं। कमल सर ने मुझे किरदार के बारे में इतना कुछ कहा कि मैंने हामी भर दी। फिल्म साइन करने की दूसरी सबसे बड़ी वजह थी डायरेक्टर कृष का होना। मैं कृष के बारे में इसलिए अच्छी तरह जानती हूं, क्योंकि साउथ में काम कर रही हूं।'मिष्टी बताती हैं, 'मैं फिल्म की शूटिंग के दौरान समय से पहले भी पहुंचती थी क्योंकि फिल्म में बहुत सारे फाइटिंग और हॉर्स राइडिंग के मेरे सीन थे, जिनकी प्रैक्टिस भी मुझे करनी पड़ती थी। मैंने सभी फाइटिंग सीन शूट भी किए थे, लेकिन फिल्म में वह सीन नहीं है। मैंने उन सभी सीन की डबिंग भी की थी। जब मैंने रिलीज़ के 5 दिन पहले फिल्म देखी तो पता चला कि मैंने जो भी शूट किया था, उनमें बहुत से महत्वपूर्ण सीन को काट दिया गया था। मैं बहुत निराश हुई थी। मैंने किसी से कोई बात नहीं की, फिल्म देखने के बाद चुपचाप वहां से निकल गई थी। बाद में मेरी कृष से जरूर बात हुई थी।'</p><a href='../../../Output/output.html'> Back to Output page </a> </body></html>