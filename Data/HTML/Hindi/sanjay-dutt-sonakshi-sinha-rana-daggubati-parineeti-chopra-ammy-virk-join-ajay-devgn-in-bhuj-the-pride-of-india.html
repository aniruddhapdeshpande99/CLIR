<!DOCTYPE html><html><body><h1>'भुज: द प्राइड ऑफ इंडिया' में अजय देवगन के बाद संजय दत्त, सोनाक्षी, परिणीति और राणा दग्गुबती की एंट्री</h1><p><b>Authors : </b>No Author Specified</p><p><b>Published on : </b>20&#47;03&#47;2019, 12&#58;36&#58;32</p><p><b>Bollywood News: फिल्म 'भुज: द प्राइड ऑफ इंडिया' में अजय देवगन विंग कमांडर की भूमिका निभाएंगे, इस फिल्म में संजय दत्त, सोनाक्षी सिन्हा, परिणीति चोपड़ा और राणा दग्गुबती की भी अहम भूमिका है।</b></p><img src="https://navbharattimes.indiatimes.com/thumb/msid-68494290,width-650,resizemode-4/weather.jpg" width="500" height="600"><p>'विद्रोही' कहे जाने पर अजय देवगन ने दी प्रतिक्रिया
X
1971. Squadron Leader Vijay Karnik & team. 300 Brave Women. Reconstruction of a wrecked Indian Air Force airstrip.… https://t.co/ZkXEnS9gqD — Ajay Devgn (@ajaydevgn) 1552972800000
THE MOST SPECIAL TRUE STORY EVER! @itsBhushanKumar @TSeries @ajaydevgn @AmmyVirk @sonakshisinha @duttsanjay… https://t.co/sLwhesFiNf — Parineeti Chopra (@ParineetiChopra) 1553059336000
Happy to be a part... looking forward! https://t.co/gmDnPdupEK — Ajay Devgn (@ajaydevgn) 1552559361000
मूवी टिकट पर जीएसटी घटाने पर अजय देवगन, अक्षय कुमार और करन जौहर ने पीएम नरेंद्र...
X
देवगन की फिल्म 'सिंबा' और 'टोटल धमाल' रिलीज़ हुई, दोनों ही फिल्मों ने बॉक्स ऑफिस पर धुआंधार कमाई भी की। अब धड़ा-धड़ अजय एक के बाद एक बड़ी फिल्म साइन कर रहे हैं, बीते सप्ताह खबर आई कि अजय देवगन ने 'बाहुबली' मेकर एसएस राजामौली की फिल्म साइन कर ली है और अब अजय ने अभिषेक दुधैया की फिल्म 'भुज: द प्राइड ऑफ इंडिया' साइन कर ली है।अजय देवगन के साथ इस फिल्म में संजय दत्त , सोनाक्षी सिन्हा, परिणीति चोपड़ा, राणा दग्गुबती और ऐमी विर्क की एंट्री भी हो गई है। 'भुज: द प्राइड ऑफ इंडिया' ने एक स्टेटमेंट जारी कर बताया कि उन्होंने संजय, परिणीति, सोनाक्षी, राणा और ऐमी को भी साइन कर लिया है।'भुज: द प्राइड ऑफ इंडिया' में अजय देवगन जहां विंग कमांडर विजय कार्णिक का किरदार निभाएंगे, वहीं संजय दत्त फिल्म में एक ऐसी नागरिक की भूमिका में हैं, जो किसी भी व्यक्ति के पैरों के निशान देखकर, उसके जेंडर, हाइट, और वजन के बारे में बता सकता है। गुजरात में इस तरह की योग्यता वाले व्यक्ति को पगी कहा जाता है। फिल्म में संजय के किरदार का नाम रणछोड़दास स्वाभाई रावरी 'पगी' है। उस युद्ध को जीतने में में संजय के किरदार ने आर्मी जवानों की मदद की थी।सोनाक्षी इस फिल्म में निडर और साहसी महिला सुंदरबेन जेठा मधारपर्या की भूमिका में हैं, जो सोशल वर्क और किसानी का काम करती है। सुंदरबेन ही मधापुर की 299 महिलाओं को जवानों की मदद के लिए प्रेरित करती हैं। महिलाओं की इसी फैज ने सेना के लिए रनवे तैयार किया था। साउथ के स्टार राणा दग्गुबती इस फिल्म में मद्रास रेजिमेंट के लेफ्टिनेंट कोलोनेट की भूमिका में हैं, जो विघाकोट चौकी में पोस्टेड हैं और भारत-पाकिस्तान के 1971 की लड़ाई में भी शामिल रहते हैं।परिणीति चोपड़ा फिल्म में एक भारतीय जासूस हिना रहमान की भूमिका में हैं, जो पाकिस्तान के लाहौर में रहती हैं। पंजाबी ऐक्टर ऐमी विर्क एक फाइटर पॉयलट की महत्वपूर्ण भूमिका में आएंगे।इस फिल्म का निर्माण टी-सीरिज और सिलेक्ट मीडिया होल्डिंग्स एलएलपी कर रहे हैं। 'भुज: द प्राइड ऑफ इंडिया', 1971 के युद्ध में हुई एक सत्य घटना पर आधारित है। अजय इसमें स्क्वाड्रन लीडर विजय कर्णिक का किरदार निभाएंगे, जो 1971 में भारत-पाकिस्तान के बीच हुए युद्ध में भुज एअरपोर्ट के इंचार्ज थे। कर्णिक और उनकी टीम ने महिलाओं की सहायता से भुज में नष्ट हो गई एयरस्ट्रिप फिर से बनाई थी। इसे भारत का 'पर्ल हॉर्बर मोमेंट' कहा गया है।इस एयरस्ट्रिप को पाकिस्तान ने बम फेंक कर नष्ट कर दिया था। कर्णिक ने निकट स्थित गांव की 300 महिलाओं को काम करने के लिए राजी किया था और उन महिलाओं ने एयरस्ट्रिप फिर बना दी थी, जिससे इंडियन आर्मी के ऑफिसर्स सुरक्षित लैंड कर सकें। कर्णिक ने दो अन्य ऑफिसर्स, 50 एयरफोर्स सैनिक और 60 डिफेंस सिक्युरिटी कॉर्प्स के साथ यह काम किया था।टी-सीरिज के भूषण कुमार का कहना है, 'इस बहादुरी भरी कहानी पर हमने फिल्म इसलिए बनाने का फैसला लिया है, ताकि आने वाली पीढ़ियां इस बहादुर सैनिक के बारे में जान सकें।'स्क्वाड्रन लीडर विजय कर्णिक का कहना है, 'हम उस समय युद्ध लड़ रहे थे और उस दौरान यदि किसी महिला के साथ कुछ अनहोनी हो जाती तो यह हमारे लिए भारी नुकसान हो सकता था, लेकिन मैंने साहसिक फैसला लिया और काम शुरू किया। मैंने उन्हें संक्षेप में समझाया कि यदि हमला होता है तो उन्हें किस तरह बचना है। उन्होंने यह काम बहादुरी पूर्वक किया। मेरा मानना है कि मेरा किरदार केवल अजय देवगन ही निभा सकते हैं और मुझे खुशी हुई है कि वह फिल्म कर रहे हैं।'इन दिनों अजय देवगन अपने प्रॉडक्शन में 'तानाजी: द अनसंग वॉरियर' नाम की फिल्म का निर्माण कर रहे हैं। अजय देवगन के साथ इस फिल्म में सैफ अली खान, काजोल और पंकज त्रिपाठी सहित कई और सितारे नजर आएंगे। फिल्म की शूटिंग पूरी हो चुकी है। यह फिल्म 27 दिसंबर को इसी साल देशभर में रिलीज़ होगी। इस फिल्म को संगीत से अजय-अतुल की जोड़ी सजा रही है।</p><a href='../../../Output/output.html'> Back to Output page </a> </body></html>