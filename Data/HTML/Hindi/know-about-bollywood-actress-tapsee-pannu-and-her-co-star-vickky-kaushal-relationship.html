<!DOCTYPE html><html><body><h1>को-स्‍टार के साथ बढ़ रही हैं ऐक्‍ट्रेस तापसी पन्‍नू की नजदीकियां!</h1><p><b>Authors : </b>No Author Specified</p><p><b>Published on : </b>30&#47;01&#47;2019, 20&#58;47&#58;09</p><p><b>Bollywood News: साउथ फिल्‍मों की स्‍टार कही जाने वाली तापसी पन्‍नू आज बॉलिवुड इंडस्‍ट्री में स्‍थाापित कलाकार बन चुकी हैं। इसके अलावा आजकल एक और बात सुनने में आ रही है कि उनकी अपने को-स्‍टार के साथ नजदीकियां काफी बढ़ गई हैं।</b></p><img src="https://navbharattimes.indiatimes.com/thumb/msid-66667533,width-650,resizemode-4/weather.jpg" width="500" height="600"><p>ऐक्‍ट्रेस तापसी पन्‍नू और उनकी फिल्‍म ' मनमर्जियां ' के को-स्‍टार के बीच आजकल कुछ अलग ही केमिस्ट्री देखने को मिल रही है। हालांकि ऑन स्‍क्रीन भी यह बेहद खूबसूरत केमिस्ट्री देखने को मिली थी लेकिन ऑफ स्‍क्रीन के बारे में शायद ही किसी ने सोचा हो। दोनों ही कलाकारों को अक्‍सर एक साथ स्‍पॉट किया जा रहा है। इसके अलावा कैमरे में दोनों की बढ़ती नजदीकियां भी कैद हो रही हैं।मीडिया रिपोर्ट्स के मुताबिक फिल्‍म 'मनमर्जियां' में तापसी पन्‍नू के को-स्‍टार रहे विक्‍की कौशल की बढ़ती नजदीकियां मुंबई पुलिस फंक्‍शन में भी सबके सामने आई। तापसी और विक्‍की ने एक-दूसरे से गले मिलकर फैंन्‍स के साथ फोटो भी क्लिक करवाई। इसके अलावा दोनों एक साथ ही बैठे रहे। कई बार तापसी और विक्‍की की एक-दूसरे को देखते हुए तस्‍वीरें भी क्लिक हुई हैं।यूं तो तापसी कंप्‍यूटर साइंस में ग्रेजुअट हैं लेकिन मॉडलिंग में रूझान होने के चलते उन्‍होंने अपनी जॉब बीच छोड़कर मॉडलिंग की दुनिया में कदम रखा। इसके बाद उन्‍होंने साल 2010 में तेलुगू फिल्‍म 'झूमंडी नादम' से अभिनय की दुनिया में कदम रखा। इसके बाद तापसी ने एक तमिल फिल्‍म 'आदुकलम' की। यह फिल्‍म बॉक्‍स ऑफिस पर हिट साबित हुई। इसके अलावा इस फिल्‍म ने नैशनल फिल्‍म अवार्ड्स में 6 नैशनल अवार्ड जीते। इसके बाद तापसी ने बॉलिवुड में फिल्‍म 'चश्‍मेबद्दूर' से डेब्‍यू किया। इसके अलावा तापसी ने 'पिंक,' ' नाम शबाना' और 'जुड़वा 2' में काम किया।वहीं विक्‍की कौशल ने भी साल 2010 से अनुराग कश्‍यप की फिल्‍म 'गैंग्‍स ऑफ वासेपुर' से अपना करियर शुरू किया। इसके बाद वह 'गीक आउट,' 'बॉम्‍बे वेलवेट,' 'मनमर्जियां,' 'मसान' और 'राजी' फिल्‍में की। इसके अलावा हाल ही में फिल्‍म ' उरी: द सर्जिकल स्‍ट्राइक' से लोगों के दिलों पर एक अलग ही छाप छोड़ी है।</p><a href='../../../Output/output.html'> Back to Output page </a> </body></html>