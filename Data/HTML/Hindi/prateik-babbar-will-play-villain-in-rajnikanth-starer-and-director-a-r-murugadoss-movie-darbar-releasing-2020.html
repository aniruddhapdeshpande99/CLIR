<!DOCTYPE html><html><body><h1>सुपरस्टार रजनीकांत की फिल्म 'दरबार' में हुई प्रतीक बब्बर की एंट्री</h1><p><b>Authors : </b>No Author Specified</p><p><b>Published on : </b>17&#47;04&#47;2019, 22&#58;36&#58;11</p><p><b>Bollywood News: अभिनेता प्रतीक बब्बर के हाथ सुपरस्टार रजनीकांत की फिल्म लगी है, प्रतीक रजनीकांत की फिल्म 'दरबार' में विलन का रोल निभाते हुए नजर आएंगे।</b></p><img src="https://navbharattimes.indiatimes.com/thumb/msid-68927762,width-650,resizemode-4/weather.jpg" width="500" height="600"><p>नरेंद्र मोदी बायॉपिक: SC ने दिए इलेक्शन कमिशन को निर्देश
X
फिल्म 'दरबार' का पहला पोस्टर सामने आ चुका है। '2.0' जैसी फिल्म को प्रड्यूस करने वाली फिल्म कंपनी लायका प्रॉडक्शन के बैनर तले बन रही 'दरबार' साल 2020 में रिलीज होगी। खबर आ रही है कि रजनीकांत स्टारर इस फिल्म में बॉलिवुड अभिनेता प्रतीक बब्बर की एंट्री हो गई है। प्रतीक इस फिल्म में एक निगेटिव रोल प्ले करते नजर आ सकते हैं। अब तक 'दरबार' की रिलीज़ डेट का ऐलान अभी नहीं किया गया है।प्रतीक बब्बर पिछली बार अनुभव सिन्हा की फिल्म 'मुल्क' में एक अहम किरदार में नजर आए थे। प्रतीक कांग्रेस नेता और ऐक्टर राजबब्बर और दिवंगत अभिनेत्री स्मिता पाटिल के बेटे हैं। फिल्म 'दरबार' अभी निर्माण की प्रक्रिया में है, लेकिन फिल्म के बारे में धीरे-धीरे कई रोमांचिक कर देने वाली जानकारियां सामने आ रही हैं। फिल्म 'दरबार' का निर्देशन एआर मुरुगदास कर रहे हैं, यह वही फिल्म है, जिसके लिए रजनीकांत ने अपनी फीस काम कर दी थी।फिल्म में रजनीकांत मुख्य रोल में हैं, रजनीकांत के अलावा नयनतारा, निवेदा, रवि किशन और कुणाल खेमू जैसे कलाकार अन्य महत्वपूर्ण किरदार में नजर आएंगे। 'दरबार' में रजनीकांत तकरीबन 25 साल बाद एक बार फिर से पुलिस अफसर का रोल करते नजर आएंगे। एक बातचीत में प्रतीक बब्बर ने कहा, 'इतने कम वक्त के अनुभव के बाद इतना बड़ा प्रॉजेक्ट मिलना, किसी बड़े ख्वाब के हकीकत होने जैसा है। यह साल मेरे और सान्या सागर के लिए काफी पॉजिटिव लग रहा है, इसका हम पर प्रफेशनली और पर्सनली काफी अच्छा प्रभाव पड़ेगा। मैं रजनीकांत सर और मुरुगदास सर के साथ काम करने को लेकर काफी उत्सुक हूं।'प्रतीक ने इसी साल सान्या सागर के साथ शादी की है। फिलहाल प्रतीक, पिता राजबब्बर के लोकसभा चुनाव में प्रचार भी कर रहे हैं। प्रतीक ने अपना करियर फिल्म 'जाने तू या जाने ना' से साल 2008 में शुरू किया था। उन्होंने पॉजिटिव और निगेटिव दोनों किस्म के किरदार निभाए हैं। 'दरबार' में उनका लुक कैसा होगा यह भी जल्द ही सामने आ जाएगा। खबर यह भी है कि लायका प्रॉडक्शन की इस फिल्म में रजनीकांत डबल रोल में नजर आ सकते हैं, फिल्म की कहानी और तमाम चीजें अभी सामने आना बाकी हैं। यह फिल्म तेलुगू भाषा में रिलीज की जाएगी और इसकी हिंदी डबिंग भी साथ में ही रिलीज किया जाएगा।</p><a href='../../../Output/output.html'> Back to Output page </a> </body></html>