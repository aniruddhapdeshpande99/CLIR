<!DOCTYPE html><html><body><h1>विडियो: अनन्या के साथ फिर दिखे कार्तिक आर्यन, मीडिया को देख छिपा लिया चेहरा</h1><p><b>Authors : </b>No Author Specified</p><p><b>Published on : </b>03&#47;02&#47;2019, 10&#58;24&#58;58</p><p><b>Bollywood News: पिछले कुछ दिनों से बॉलिवुड में ऐसी चर्चा है कि कार्तिक आर्यन इस समय अनन्या पांडे को डेट कर रही हैं। दोनों एक साथ फिल्म 'पति पत्नी और वो' में भी काम करने जा रहे हैं लेकिन हाल में जब दोनों को साथ देखा गया तो कार्तिक अपना चेहरा छिपाते दिखाई दिए।</b></p><img src="https://navbharattimes.indiatimes.com/thumb/msid-67814712,width-650,resizemode-4/weather.jpg" width="500" height="600"><p>जब फैन ने बताया सरनेम, अनन्या पांडे ने दिया कुछ ऐसा रिऐक्शन
X
देखें, कार्तिक आर्यन ने बॉलिवुड पर दिया यह बयान
X
खबर कन्फर्म हो गई है कि कार्तिक आर्यन और अनन्या पांडे 1978 की मूवी ' पति पत्नी और वो ' के रीमेक में साथ काम कर रहे हैं। इस खबर के अलावा ये दोनों ही ऐक्टर्स एक-दूसरे को डेट करने की खबरों को लेकर भी चर्चा में हैं। हाल में कई बार अनन्या और कार्तिक को साथ में देखा गया है।अब सोशल मीडिया पर एक ऐसा विडियो वायरल हो रहा है जिसमें एक बार फिर कार्तिक और अनन्या एक साथ दिखाई दिए। लेकिन जब फटॉग्रफर्स ने इन दोनों ऐक्टर्स को घेर लिया तो कार्तिक अपना चेहरा छिपाते नजर आए। उनके साथ फिल्म प्रड्यूसर जूनो चोपड़ा भी थे। अब सवाल ये है कि कार्तिक ने ऐसा क्यों किया? ऐसा तो नहीं है कि कार्तिक, अनन्या के साथ पहली बार दिखे हों। हो सकता है कि फिल्म के लिए उन्होंने कोई नया लुक लिया हो? देखें, विडियो:एक दिन पहले भी जस्टिन बीबर टीशर्ट पहने कार्तिक आर्यन को पपराजी ने स्पॉट किया था लेकिन उस समय भी वह अपना चेहरा छिपाते दिखे थे। सूत्रों का भी कहना है कि कार्तिक ने फिल्म के लिए एक नया लुक लिया है। अब हम तो केवल अंदाजा ही लगा सकते हैं कि कार्तिक ने मूंछें रख ली हैं या क्लीन शेव हो गए हैं? यह तो वक्त आने पर ही पता चलेगा।वर्कफ्रंट की बात करें तो कार्तिक की अगली फिल्म 'लुका छुपी' आने वाले 1 मार्च को रिलीज होने जा रही है जिसमें उनके साथ कृति सैनन दिखाई देंगी। वहीं, अनन्या, करण जौहर की फिल्म 'स्टूडेंट ऑफ द इयर 2' से बॉलिवुड में टाइगर श्रॉफ के ऑपोजिट डेब्यू करने जा रही हैं। यह फिल्म 10 मई 2019 को रिलीज होने जा रही है।</p><a href='../../../Output/output.html'> Back to Output page </a> </body></html>