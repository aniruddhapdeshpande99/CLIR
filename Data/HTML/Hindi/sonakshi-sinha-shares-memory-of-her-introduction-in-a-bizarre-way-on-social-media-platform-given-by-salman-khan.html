<!DOCTYPE html><html><body><h1>जब सलमान ने सोशल मीडिया पर कराए सिर से पैर तक सोनाक्षी देवी के दर्शन</h1><p><b>Authors : </b>No Author Specified</p><p><b>Published on : </b>26&#47;03&#47;2019, 18&#58;31&#58;58</p><p><b>Bollywood News: फिल्‍म इंडस्‍ट्री में सोनाक्षी सिन्‍हा को आए हुए नौ साल से भी ज्‍यादा हो चुका है। ऐसे में पहली बार एक शो के दौरान उन्‍होंने सोशल मीडिया पर हुए उनके इंट्रोडक्‍शन के बारे में कुछ मजेदार बातें शेयर कीं। साथ ही शेयर की सलमान खान को लेकर कुछ खास बातें, आइए जानते हैं...</b></p><img src="https://navbharattimes.indiatimes.com/thumb/msid-68582114,width-650,resizemode-4/weather.jpg" width="500" height="600"><p>2010 में फिल्‍म 'दबंग' से बॉलिवुड में डेब्‍यू करने वाली ऐक्‍ट्रेस सोनाक्षी सिन्‍हा को लोग आज 'दबंग गर्ल' के नाम से जानते हैं। लेकिन आपको पता है कि सोनाक्षी सिन्‍हा पहली बार जब सोशल मीडिया पर लोगों से मुखातिब हुई थीं तो किस तरह से? इस बारे में खुद सोनाक्षी ने अरबाज खान के शो के दौरान कुछ बातें शेयर कीं। उन्‍होंने बताया कि ऐक्‍टर सलमान खान एक अजीबोगरीब अंदाज में उन्‍हें सोशल मीडिया प्‍लेटफार्म पर इंट्रोड्यूस किया था।मीडिया रिपोर्ट्स के मुताबिक सोनाक्षी सिन्‍हा हाल ही में अरबाज खान के एक शो में मौजूद थीं। वहां उन्‍होंने बताया कि जब वह सलमान खान के साथ अपनी डेब्‍यू फिल्‍म 'दबंग' कर रही थीं। उस दौरान सलमान ने उन्‍हें सोशल मीडिया पर इंट्रोड्यूस करने का सोचा। हालांकि जिस अंदाज में उन्‍हें लोगों से रूबरू करवाया गया, उसके बारे में उन्‍होंने कल्‍पना भी नहीं की थी।सोनाक्षी ने हंसते हुए बताया कि सलमान ने उनके माथे और पैर के अंगूठे की फोटो ली और उसके साथ कैप्‍शन लिखा 'ये देखिए सोनाक्षी देवी, सर से पैर तक।' सोनाक्षी कहती हैं कि सलमान के इस अनोखे स्‍टाइल से उनका परिचय पहली बार सोशल मीडिया से हुआ। शो के ही दौरान सोनाक्षी से जब यह पूछा गया कि अगर सोशल मीडिया पर उन्‍हें किसी एक व्‍यक्ति को फॉलो करने को कहा जाए तो वह किसको चूज करेंगी? इसपर सोनाक्षी ने झट से सलमान खान का नाम लिया।सोनाक्षी कहती हैं कि भले ही सलमान सोशल मीडिया पर कम ही ऐक्टिव रहते हों लेकिन उनकी फैन फॉलोइंग जबरदस्‍त है। इसके पीछे एक रीजन यह भी है कि वह जो कुछ भी शेयर करते हैं वह शानदार होता है। इसका एक कारण यह भी है कि वह कुछ भी कभी भी क्लिक कर लेते हैं, चाहे वह कॉफी मग हो या फिर किसी आंटी की तस्‍वीर। काफी नैचरल पिक्‍चर्स होती हैं, जो लोगों को अपने ही आसपास की महसूस होती हैं इसीलिए लोग उन्‍हें इतना पसंद भी करते हैं।सोनाक्षी के वर्कफ्रंट की बात करें तो वह अभिषेक वर्मन की 17अप्रैल को रिलीज होने वाली फिल्‍म ' कलंक ' में नजर आएंगी। इसमें उनके अलावा माधुरी दीक्षित, आलिया भट्ट, संजय दत्‍त, वरुण धवन और आदित्‍य रॉय कपूर नजर आएंगे। इसके अलावा 15अगस्‍त को रिलीज होने वाली अक्षय कुमार की फिल्‍म ' मिशन मंगल ' में भी वह दिखाई देंगी। इस फिल्‍म में सोनाक्षी के अलावा विद्या बालन और तापसी पन्‍नू भी हैं।</p><a href='../../../Output/output.html'> Back to Output page </a> </body></html>