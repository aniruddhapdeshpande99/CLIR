<!DOCTYPE html><html><body><h1>90 के दशक के पॉप्युलर विलन महेश आनंद घर पर मृत पाए गए</h1><p><b>Authors : </b>No Author Specified</p><p><b>Published on : </b>09&#47;02&#47;2019, 19&#58;42&#58;20</p><p><b>Bollywood News: 90 के दशक के लोकप्रिय विलन महेश आनंद उनके मुंबई स्थित घर पर मृत पाए गए। रिपोर्ट्स के मुताबिक वह अकेले रहते थे और उनकी मौत की वजह अभी पता नहीं चल सकी है।</b></p><img src="https://navbharattimes.indiatimes.com/thumb/msid-67917207,width-650,resizemode-4/weather.jpg" width="500" height="600"><p>Yesteryear Bollywood Actor Mahesh Anand was found dead at his residence in Mumbai earlier today. The reason behind… https://t.co/917Eh1dOoY — ANI (@ANI) 1549719894000
बॉलिवुड फैंस के लिए एक बुरी खबर है। 90 के दशक की बॉलिवुड फिल्मों के पॉप्युलर विलन महेश आनंद शनिवार सुबह मुंबई स्थित घर पर मृत पाए गए। 57 वर्षीय ऐक्टर महेश 80 और 90 के दशक में विलन के रूप में काफी लोकप्रिय रह रहे हैं।पुलिस का कहना है कि वह कई साल से अकेले रह रहे थे। पुलिस का अनुमान है कि उनकी मौत शायद दो दिन पहले हो चुकी है। उनके सड़े हुए शव को पोस्टमॉर्टम के लिए कूपर अस्पताल भेजा गया है ताकि मौत का समय और वजह पता चल सके।महेश ने बॉलिवुड की कई फिल्मों जैसे कुरुक्षेत्र, कुली नंबर 1, विजेता, शहंशाह वगैरह में ऐक्टिंग की है। वह बॉलिवुड के बड़े ऐक्टर्स जैसे धर्मेंद्र, सनी देओल, गोविंदा, अमिताभ बच्चन और संजय दत्त वगैरह के साथ काम कर चुके हैं। वह लंबे वक्त से बेरोजगारी के चलते आर्थिक तंगी का सामना कर रहे थे।उनकी आखिरी फिल्म गोविंदा की रंगीला राजा थी जो कि इस साल 18 जनवरी को रिलीज हुई है।रिपोर्ट्स के मुताबिक वह मुंबई में अपने वर्सोवा के घर में अकेले रहते थे। उनकी पत्नी उनसे अलग रहती हैं। बताया जा रहा है कि उनकी आर्थिक स्थिति भी इच्छी नहीं थी। पुलिस ने दुर्घटना से मौत का मामला दर्ज किया है और उनकी बहन को खबर कर दी है।</p><a href='../../../Output/output.html'> Back to Output page </a> </body></html>