<!DOCTYPE html><html><body><h1>Avengers: Endgame ने रचा इतिहास, तीन दिन में ही कमा लिए 157 करोड़ रुपये</h1><p><b>Authors : </b>No Author Specified</p><p><b>Published on : </b>29&#47;04&#47;2019, 11&#58;27&#58;22</p><p><b>Bollywood News: 'अवेंजर्स: एंडगेम' ने भारत में रिलीज होने के तीन दिन के अंदर ही कमाई के मामले में इतिहास रच दिया है। दो दिनों में ही 100 करोड़ का आंकड़ा पार करने वाली यह फिल्म अब 157 करोड़ की कमाई के पार पहुंच गई है।</b></p><img src="https://navbharattimes.indiatimes.com/thumb/msid-69091732,width-650,resizemode-4/weather.jpg" width="500" height="600"><p>X
हॉलिवुड फिल्म ' अवेंजर्स: एंडगेम ' रिलीज के दिन से ही लगातार रेकॉर्ड पर रेकॉर्ड बनाए जा रही है। भारत में 26 अप्रैल को रिलीज होने वाली इस फिल्म ने ओपनिंग डे पर कमाई का इतिहास रचने के बाद अब तीन दिन में सबसे ज्यादा कमाई करने वाली हॉलिवुड फिल्म बनकर एक और हिस्ट्री क्रिएट कर दी है।बॉक्सऑफिसइंडिया. कॉम की रिपोर्ट के मुताबिक, वीकेंड पर फिल्म ने करीब 104 करोड़ का बॉक्स ऑफिस कलेक्शन किया है। शनिवार को जहां फिल्म ने 51 करोड़ 25 लाख रुपये की कमाई की तो वहीं रविवार को यह आंकड़ा 53 करोड़ रुपये के करीब रहा।शुक्रवार से लेकर रविवार तक की कमाई को यदि जोड़ा जाए तो मार्वल स्टूडियोज की इस मूवी ने 157 करोड़ से भी ज्यादा की कमाई कर डाली है।'अवेंजर्स: एंडगेम' ने भारतीय बॉक्स ऑफिस पर पिछले साल रिलीज होने वाली फिल्म 'अवेंजर्स: इन्फिनिटी वार' की तीन दिन की कमाई के मुकाबले 67 प्रतिशत ज्यादा कमाई की है।जानकारों की मानें तो यदि नए सप्ताह के शुरुआती दिनों में भी फिल्म की ऐसी ताबड़तोड़ कमाई जारी रही तो यह जल्द ही और नए रेकॉर्ड बनाती दिखेगी।</p><a href='../../../Output/output.html'> Back to Output page </a> </body></html>