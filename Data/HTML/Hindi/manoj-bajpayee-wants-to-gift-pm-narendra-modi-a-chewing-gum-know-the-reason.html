<!DOCTYPE html><html><body><h1>जानें, PM Modi को क्या गिफ्ट करना चाहते हैं Manoj Bajpayee</h1><p><b>Authors : </b>No Author Specified</p><p><b>Published on : </b>30&#47;01&#47;2019, 14&#58;24&#58;43</p><p><b>Bollywood News: हाल में बॉलिवुड ऐक्टर Manoj Bajpayee को पद्मश्री अवॉर्ड दिए जाने की घोषणा की गई है। इस बारे में बात करते हुए मनोज ने काफी खुशी जाहिर की है और कहा है कि वह PM Modi से मिलने पर उन्हें च्यूइंग गम गिफ्ट करना चाहते हैं। जानें, इसके पीछे क्या है कारण।</b></p><img src="https://navbharattimes.indiatimes.com/thumb/msid-67754142,width-650,resizemode-4/weather.jpg" width="500" height="600"><p>X
X
कोई इनकार नहीं कर सकता है कि Manoj Bajpayee इस समय बॉलिवुड के सबसे बेहतरीन ऐक्टर्स में से एक हैं। पिछले 20 सालों से ज्यादा बॉलिवुड में काम कर रहे मनोज बाजपेयी को हाल ही में पद्मश्री अवॉर्ड से नवाजे जाने की घोषणा हुई है। इस बात पर मनोज बाजपेयी ने बहुत खुशी भी जाहिर की है।हाल में मीडिया से बात करते हुए मनोज बाजपेयी ने कहा कि वह अभी तक प्रधानमंत्री नरेंद्र मोदी या भारत के राष्ट्रपति रामनाथ कोविंद से नहीं मिले हैं। उन्होंने कहा कि वह पीएम मोदी का बहुत सम्मान करते हैं और वह उन्हें च्यूइंग गम गिफ्ट करना चाहते हैं। मनोज ने कहा, 'मैं पीएम नरेंद्र मोदी का बहुत सम्मान करता हूं क्योंकि वह दिन-रात मेहनत से काम करते हैं और केवल 4 घंटे सो पाते हैं। इसलिए मैं सोच रहा हूं कि उन्हें च्यूइंग गम गिफ्ट कर दूं ताकि इसे चबाकर वह थोड़ा आराम करेंगे और उनका स्वास्थ्य अच्छा रहेगा।'बता दें कि मनोज बाजपेयी ने अपना करियर 1994 की फिल्म 'द्रोहकाल' से शुरू किया था। इसके बाद उन्होंने बैंडिट क्वीन, सत्या, कौन, शूल, जुबैदा, वीर-जारा, राजनीति, स्पेशल 26 जैसी फिल्मों में बेहतरीन किरदार निभाए हैं। इस समय मनोज अपनी अगली फिल्म 'सोनचिड़िया' के रिलीज का इंतजार कर रहे हैं जिसमें उनके साथ सुशांत सिंह राजपूत, रणवीर शौरी और भूमि पेडनेकर दिखाई देंगे। इस फिल्म में मनोज एक डकैत मान सिंह की भूमिका निभा रहे हैं।</p><a href='../../../Output/output.html'> Back to Output page </a> </body></html>