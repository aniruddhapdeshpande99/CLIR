<!DOCTYPE html><html><body><h1>हैदराबाद: तेलुगू टीवी ऐक्‍ट्रेस नागा झांसी ने किया सूइसाइड</h1><p><b>Authors : </b>No Author Specified</p><p><b>Published on : </b>06&#47;02&#47;2019, 11&#58;44&#58;25</p><p><b>Bollywood News: पुलिस के मुताबिक, ऐक्‍ट्रेस फ्लैट में अकेली थीं। जब उनके भाई दुर्गा प्रसाद ने दरवाजे को खटखटाया तो कोई अंदर से कोई आवाज नहीं आई। इसके बाद उन्‍होंने पड़ोसियों को बुलाया। जब सभी ने मिलकर दरवाजा तोड़ा तो नागा की पंखे से लटकती बॉडी मिली।</b></p><img src="https://navbharattimes.indiatimes.com/thumb/msid-67863589,width-650,resizemode-4/weather.jpg" width="500" height="600"><p>साथियों के साथ नागा
तेलुगू टीवी ऐक्‍ट्रेस नागा झांसी ने बुधवार को हैदराबाद स्थित अपने घर पर सूइसाइड कर लिया। नागा (21) का शव श्रीनगर कॉलोनी में स्थित उनके फ्लैट में पंखे से लटकता हुआ मिला।पुलिस के मुताबिक, ऐक्‍ट्रेस फ्लैट में अकेली थीं। जब उनके भाई दुर्गा प्रसाद ने दरवाजे को खटखटाया तो कोई अंदर से कोई आवाज नहीं आई। इसके बाद उन्‍होंने पड़ोसियों को बुलाया। जब सभी ने मिलकर दरवाजा तोड़ा तो नागा की पंखे से लटकती बॉडी मिली।अटॉप्‍सी के लिए ऐक्‍ट्रेस की बॉडी को गांधी हॉस्‍पिटल ले जाया गया और पंजगट्टा पुलिस स्‍टेशन में केस दर्ज कराया गया। गौरतलब है कि आंध्र प्रदेश के कृष्‍णा जिले की रहने वाली झांसी ने मां टीवी पर आने वाले 'पवित्र बंधन' के अलावा कई टीवी सीरियल्‍स में काम किया था। वह पिछले कुछ महीनों से अमीरपेट एरिया में ब्‍यूटी पार्लर चला रही थीं।झांसी के रिश्‍तेदारों की मानें तो वह एक लड़के से प्यार करती थीं। बताया जाता है कि वह उनके दूर का ही रिश्‍तेदार था। रिपोर्ट्स की मानें तो ऐक्‍ट्रेस पिछले कुछ दिनों से डिप्रेशन में थीं। लोगो को शक है कि प्‍यार में धोखा मिलने के कारण नागा ने सूइसाइड कर लिया हो। फिलहाल, उनका मोबाइल सीज कर लिया गया है और पुलिस उनके कॉल डेटा और चैट रिकॉर्ड्स की छानबीन कर रही है।</p><a href='../../../Output/output.html'> Back to Output page </a> </body></html>