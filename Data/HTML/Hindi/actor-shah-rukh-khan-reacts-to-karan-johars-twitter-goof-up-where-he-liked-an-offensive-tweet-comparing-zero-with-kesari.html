<!DOCTYPE html><html><body><h1>ट्वीट कर फंसे करण जौहर को शाहरुख खान ने दिया करारा जवाब</h1><p><b>Authors : </b>No Author Specified</p><p><b>Published on : </b>22&#47;03&#47;2019, 16&#58;43&#58;20</p><p><b>Bollywood News: करण जौहर ने शाहरुख खान की 'ज़ीरो' की आलोचना और अक्षय कुमार की 'केसरी' तारीफ करने वाले एक ट्वीट को लाइक क्या किया, सोशल मीडिया पर हंगामा ही मच गया। पढ़िए, शाहरुख ने करण को कैसा जोरदार जवाब दिया।</b></p><img src="https://navbharattimes.indiatimes.com/thumb/msid-68523246,width-650,resizemode-4/weather.jpg" width="500" height="600"><p>करण द्वारा इस ट्वीट को लाइक करने से मचा बवाल
Guys having a technical problem with my twitter account! Strange things are going on!from uploading shoe picture an… https://t.co/YoGK9KFz4R — Karan Johar (@karanjohar) 1553245788000
I hate clarifications on SM. @karanjohar is technologically challenged but has other good qualities like his taste… https://t.co/aVSAwWoKI4 — Shah Rukh Khan (@iamsrk) 1553249461000
शुक्रवार सुबह फैंस उस वक्त हैरान रह गए जब फिल्ममेकर करण जौहर ने एक ट्विटर यूज़र द्वारा किए गए ट्वीट को लाइक कर दिया। उस यूज़र ने अपने ट्वीट में शाहरुख खान की फिल्म 'ज़ीरो' को लेकर अभद्र टिप्पणी की थी, जबकि अक्षय कुमार की हालिया रिलीज़ ' केसरी ' की तारीफ की थी। इस ट्वीट को लाइक करने पर करण जौहर को तो जैसै 'सिर मुंडाते ही ओले पड़' गए।शाहरुख के फैंस ने सोशल मीडिया पर #ShameOnKaranJohar ट्रेंड करना शुरू कर दिया। शाहरुख के फैंस ने करण जौहर की जमकर आलोचना की और बुरा-भला कहा। स्थिति बिगड़ते देख करण ने सफाई भी दी।उन्होंने ट्वीट किया,'मेरे अकाउंट के साथ कुछ तकनीकी खामी चल रही है, जिसकी वजह से अजीबोगरीब चीजें ट्विटर पर पोस्ट हो रही हैं। कभी जूते की तस्वीर अपलोड हो जाती है तो कभी ऐसे ट्वीट लाइक हो जाते हैं जो मैंने पढ़े ही नहीं है और न ही मैं कभी यह कबूल करुंगा कि वह मैंने किए। जो भी हुआ उसके लिए मैं माफी मांगता हूं। मैं जल्द से जल्द इसे ठीक कराने की कोशिश कर रहा हूं।'लोगों को इंतज़ार था कि शाहरुख इस पर क्या कहेंगे, कैसे रिऐक्ट करेंगे। आखिरकार शाहरुख ने अपना रिऐक्शन दिया, लेकिन उनका रिऐक्शन पढ़कर आप भी चौंक जाएंगे।मसखरे और चालाकी भरे अंदाज़ में शाहरुख ने ट्वीट किया, 'सोशल मीडिया पर सफाई देने से मुझे सख्त नफरत है। करण जौहर का टैक्नॉलजी में हाथ तंग है, लेकिन उनमें काफी क्वॉलिटीज़ हैं, जैसे कि कपड़ों के मामले में उनकी पसंद का कोई मैच नहीं। ज़िंदगी की तरह ट्विटर पर दिशानिर्देश नहीं आते, इसलिए गलतियां हो जाती हैं....और फिर करण जौहर की उंगलियां भी मोटी हैं। प्लीज परेशान न हों। प्यार फैलाएं, नफरत या गुस्सा नहीं। तब और मज़ा आएगा।'वाकई, शाहरुख की हाजिरजवाबी का जवाब नहीं है। खैर, अब देखना तो यह होगा कि शाहरुख के इस ट्वीट पर करण क्या कहते हैं। फिलहाल तो वह अपनी आने वाली फिल्म 'कलंक' के प्रमोशन में बिज़ी हैं। इस फिल्म को अभिषेक वर्मन डायरेक्ट कर रहे हैं। फिल्म में आलिया भट्ट, माधुरी दीक्षित, संजय दत्त, वरुण धवन, कियारा आडवाणी, सोनाक्षी सिन्हा और आदित्य रॉय कपूर हैं।</p><a href='../../../Output/output.html'> Back to Output page </a> </body></html>