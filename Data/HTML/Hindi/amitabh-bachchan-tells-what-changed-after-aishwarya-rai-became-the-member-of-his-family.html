<!DOCTYPE html><html><body><h1>ऐश्वर्या के बच्चन परिवार में आने पर क्या बदला, अमिताभ ने दिया जवाब</h1><p><b>Authors : </b>No Author Specified</p><p><b>Published on : </b>06&#47;04&#47;2019, 08&#58;38&#58;45</p><p><b>Bollywood News: ऐक्ट्रेस ऐश्वर्या राय जब भी बच्चन परिवार का हिस्सा बनी थीं तो कई लोगों को हैरानी भी हुई थी। कुछ ने तो यह तक अंदाजा लगाया था कि यह रिश्ता ज्यादा दिन नहीं चलेगा, लेकिन ऐश्वर्या ने इसे गलत साबित कर दिया। उनके बच्चन परिवार में आने से क्या बदला बिग बी ने इस बारे में बताया।</b></p><img src="https://navbharattimes.indiatimes.com/thumb/msid-68748331,width-650,resizemode-4/weather.jpg" width="500" height="600"><p>X
ऐक्ट्रेस ऐश्वर्या राय साल 2007 में अभिषेक बच्चन से शादी कर बच्चन परिवार का हिस्सा बन गई थीं। ऐश्वर्या अपने ससुर और बॉलिवुड के दिग्गज ऐक्टर अमिताभ बच्चन से खास बॉन्डिंग शेयर करती हैं और इसका सबूत समय-समय पर तस्वीरों के रूप में सामने आता रहता है। दुनिया की सबसे खूबसूरत महिलाओं में से एक ऐश के बच्चन परिवार में बहू बनकर आने से फैमिली में क्या बदला इसे लेकर हाल ही में अमिताभ ने बात की।बिग बी ने कहा कि ऐश्वर्या के आने से उनके परिवार में कुछ खास बदलाव नहीं हुआ। उन्होंने कहा कि उनके लिए यह कुछ ऐसा था कि उनके यहां से एक बेटी गई तो दूसरी आ गई।अमिताभ अपनी बहू ऐश्वर्या और बेटी श्वेता के साथ ही अपने ग्रैंड किड्स से भी खास लगाव रखते हैं। उन्होंने कहा कि 'मुझे उनसे प्यार है। मुझे जब उन्हें स्पॉइल करना होता है तो मैं यह सब इतनी अथॉर्टी से करता हूं कि उनके माता-पिता भी मुझसे कुछ नहीं कह पाते हैं।'अमिताभ ने अपनी पोती आराध्या के बारे में बात करते हुए कहा, 'आराध्या को मेरी वर्क डेस्क के सामान को फैलाना पसंद है। वह पैन का इस्तेमाल करना चाहेगी फिर कुछ लिखना चाहेगी और फिर लैपटॉप पर खेलना चाहेगी। यह सब मुझे बहुत खुशी देता है। यह एक खूबसूरत अनुभव है।'</p><a href='../../../Output/output.html'> Back to Output page </a> </body></html>