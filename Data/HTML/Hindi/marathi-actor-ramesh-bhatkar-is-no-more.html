<!DOCTYPE html><html><body><h1>नहीं रहे चर्चित मराठी अभिनेता रमेश भाटकर</h1><p><b>Authors : </b>No Author Specified</p><p><b>Published on : </b>04&#47;02&#47;2019, 18&#58;21&#58;27</p><p><b>Bollywood News: भूमिका कोई भी शत प्रतिशत देने वाले ऐक्‍टर रमेश भाटकर के निधन से पूरी मराठी इंडस्‍ट्री शॉक्‍ड है। वह एक न केवल मराठी भाषा का जाना पहचाना नाम थे बल्कि हिंदी सिनेमा में भी उन्‍होंने काम किया।</b></p><img src="https://navbharattimes.indiatimes.com/thumb/msid-67835121,width-650,resizemode-4/weather.jpg" width="500" height="600"><p>सिनेमा और रंगमंच के दिग्‍गज कलाकार रमेश भाटकर का हाल ही में निधन हो गया। उन्‍होंने मुंबई के एलिजाबेथ अस्‍पताल में आखिरी सांसे ली। मीडिया रिपोर्ट्स के मुताबिक वह एक गंभीर बिमारी से पीड़‍ित थे। इसके चलते उन्‍हें अस्‍पताल में भर्ती कराया गया था। वहीं उनका निधन हो गया। मराठी सिनेमा के अलावा हिंदी सिनेमा और रंगमंच में सभी के लिए यह काफी दु:खद है।बता दें कि 70 साल के रमेश भाटकर ने अपने करियर की शुरुआत फिल्‍म ' चांदोबा चांदोबा' से की थी। इसके बाद वह रंगमंच में भी काफी सक्रिय रहे। इसके अलावा उन्‍होंने हिंदी सीरियल्‍स 'दामिनी,' 'हेलो इंस्‍पेक्‍टर' और 'कमांडर' में बेहरीन ऐक्टिंग के लिए जाना जाता है। बता दें अपने 30 साल के करियर में रमेश भाटकर ने 90 से ज्‍यादा मराठी और हिंदी फिल्‍में की।रमेश भाटकर को उनकी ऐक्टिंग के अलावा उनके हंसमुख स्‍वभाव के लिए भी जाना जाता है। वह कभी भी सेट पर किसी से भी तल्‍ख अंदाज में बात नहीं करते थे। इसके अलावा हमेशा खुश रहने की भी सलाह देते थे। बता दें कि उन्‍हें फिल्‍मों की ही तरह उनके नाटक 'आखेर तू येशील,' 'अष्‍टविनायक' और 'मुक्‍ता' के लिए भी याद किया जाता है। रंगमंच में कहा जाता है कि वह काफी बेहतरीन व्‍यक्तित्‍व वाले इंसान थे।</p><a href='../../../Output/output.html'> Back to Output page </a> </body></html>