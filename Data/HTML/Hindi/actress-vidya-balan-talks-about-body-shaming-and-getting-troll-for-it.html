<!DOCTYPE html><html><body><h1>कभी अपनी बॉडी से बेहद नफरत करती थी: विद्या बालन</h1><p><b>Authors : </b>No Author Specified</p><p><b>Published on : </b>15&#47;04&#47;2019, 14&#58;33&#58;48</p><p><b>Bollywood News: विद्या बालन को कई बार उनकी बॉडी के लिए ट्रोल किया गया है। उन्होंने बताया कि उन्हें खुद भी कभी अपनी बॉडी से नफरत होने लगी थी और इसे स्वीकार करने में काफी समय लगा। विद्या ने बताया कि अब कोई क्या कहता है इससे उन्हें फर्क नहीं पड़ता क्योंकि वह खुद की बॉडी से प्यार करती हैं।</b></p><img src="https://navbharattimes.indiatimes.com/thumb/msid-67040936,width-650,resizemode-4/weather.jpg" width="500" height="600"><p>जब विद्या बालन ने हिलेरी क्लिंटन के साथ शेयर की खास फोटो
X
X
जब फैन के छूने पर चीख उठीं विद्या बालन!
X
हमेशा से अपनी बेबाकी के लिए जानी जाती हैं। विद्या अलग-अलग मुद्दों पर खुलकर विचार रखती हैं। उन्हें कई बार सोशल मीडिया पर ट्रोल्स का सामना भी करना पड़ा है जिन्होंने जमकर उनकी बॉडी शेमिंग की है। हालांकि विद्या ने उनको जोरदार जवाब देते हुए हमेशा महिलाओं को अपने कर्व्स, शरीर से प्यार करने को प्रोत्साहित किया है। इसके बाद से विद्या बहुत सारी महिलाओं के लिए आदर्श बन गई हैं।हाल में मीडिया को दिए गए एक इंटरव्यू में विद्या ने बॉडी शेमिंग किए जाने और अपने ऐसे दौर के बारे में बात की जबकि विद्या को खुद पर ही शक होने लगा था। विद्या ने कहा कि उन्होंने अपने शरीर से लंबी लड़ाई लड़ी है। वह काफी गुस्सा थीं और अपनी बॉडी से नफरत भी करती थीं। यह कहते हुए उन्होंने कहा कि वजन कम करने के बाद भी जिंदगी में कई मौकों पर उन्होंने महसूस किया कि उन्हें हर किसी ने 'पूरी तरह स्वीकार' नहीं किया गया है और इसलिए किसी दूसरे के नजरिए से खुद में बदलाव लाने की कोई जरूरत नहीं है।उन्होंने आगे कहा कि इससे उन्हें नई रोशनी मिली है। विद्या ने कहा कि अपनी बॉडी को स्वीकार करने में उन्होंने एक लंबा सफर तय किया है और अब वह अपने आपको और ज्यादा खुश और खूबसूरत महसूस करती हैं। उन्होंने कहा कि आजकल लोग बॉडी के ऊपर बहुत ज्यादा बात करते हैं और उन्हें ऐसी बातें बिल्कुल अच्छी नहीं लगती हैं। ट्रोल्स के बारे में बात करते हुए विद्या ने सवाल उठाया कि आखिर कोई लोगों की 'छोटी सोच' के लिए उनकी आलोचना क्यों नहीं करता है।वर्क फ्रंट की बात करें तो विद्या अक्षय कुमार के साथ 'मिशन मंगल' में दिखाई देंगी। इसके अलावा एनटी रामाराव की बायॉपिक पर भी काम कर रही हैं जो तेलुगू भाषा में है।</p><a href='../../../Output/output.html'> Back to Output page </a> </body></html>