<!DOCTYPE html><html><body><h1>शाहरुख खान पुलिस ऑफिसर बनेंगे तो रणबीर होंगे उनके कॉन्स्टेबल!</h1><p><b>Authors : </b>No Author Specified</p><p><b>Published on : </b>28&#47;01&#47;2019, 11&#58;32&#58;08</p><p><b>Bollywood News: पुलिस के लिए आयोजित उमंग अवॉर्ड शो 2019 में स्टेज पर मौजूद रणबीर ने एक मजेदार किस्सा सुनाते हुए कहा कि जब उनकी फिल्में अच्छी नहीं चल रही थीं तो एक बार रास्ते में एक ट्रैफिक पुलिस ने उन्हें रोका और आधे घंटे का लेक्चर दिया।</b></p><img src="https://navbharattimes.indiatimes.com/thumb/msid-67719826,width-650,resizemode-4/weather.jpg" width="500" height="600"><p>मुंबई में सितारों ने रंगारंग कार्यक्रम पेश किया। मौका था मुंबई पुलिस के लिए आयोजित उमंग अवॉर्ड शो 2019 का, जहां फिल्मी दुनिया के तमाम सितारे पहुंचे थे। यहां सितारों ने जमकर मस्तियां की और शानदार परफॉर्म भी किया। इसी दौरान स्टेज पर पहुंचे शाहरुख खान और रणबीर कपूर और दोनों ने बताया कि इतने साल के करियर में उन्होंने अब तक कौन सा किरदार नहीं निभाया है।स्टेज पर मौजूद रणबीर ने एक मजेदार किस्सा सुनाते हुए कहा कि जब उनकी फिल्में अच्छी नहीं चल रही थीं तो एक बार रास्ते में एक ट्रैफिक पुलिस ने उन्हें रोका और आधे घंटे का लेक्चर दिया कि उन्हें कैसे रोल करने चाहिए। उन्होंने बताया कि उस ट्रैफिक पुलिस ने उनसे कहा कि उन्हें पुलिस वाली वर्दी में फिल्में करनी चाहिए। वहीं स्टेज पर खड़े शाहरुख ने उनसे झट पूछ लिया कि उन्हें फिल्म जगत में काम करते हुए कितना वक्त हुआ? इसपर रणबीर ने कहा 10 साल। शाहरुख ने कहा, मुझे 26 साल हो गया और अब तक मुझे भी पुलिस वाला रोल नहीं मिला...तो पहले मैं करूंगा तब तुम करोगे। फिर रणबीर ने कहा, ...तो मैं आपका कॉन्स्टेबल बनूंगा। शाहरुख ने कहा कि अब ये प्रॉमिस हो गया है कि जैसे ही मुझे कोई बड़ा रोल मिलेगा, मेरा असिस्टेंट का रोल रणबीर करेगा।बता दें कि इस इवेंट में रणबीर कपूर ने आलिया भट्ट के साथ काफी स्टाइलिश एंट्री मारी। वर्कफ्रंट की बात करें तो रणबीर और आलिया बहुत जल्द अगली फिल्म 'ब्रह्मास्त्र' में साथ नजर आनेवाले हैं और पर्सनल लाइफ में इनके बीच अफेयर को लेकर चर्चा काफी तेज है। वहीं शाहरुख खान की अगली फिल्म 'डॉन 3' को लेकर भी काफी चर्चा हो रही है।</p><a href='../../../Output/output.html'> Back to Output page </a> </body></html>