<!DOCTYPE html><html><body><h1>PM Narendra Modi: फिल्म की रिलीज पर स्टे के खिलाफ सुप्रीम कोर्ट पहुंचे मेकर्स</h1><p><b>Authors : </b>No Author Specified</p><p><b>Published on : </b>12&#47;04&#47;2019, 12&#58;05&#58;55</p><p><b>Bollywood News: केंद्रीय चुनाव आयोग ने लोकसभा चुनावों को देखते हुए प्रधानमंत्री नरेंद्र मोदी की बायॉपिक 'पीएम नरेंद्र मोदी' की रिलीज पर रोक लगा दी है। अब आयोग के इस आदेश के बाद फिल्म के मेकर्स इस रोक को हटाने के लिए सुप्रीम कोर्ट पहुंच गए हैं।</b></p><img src="https://navbharattimes.indiatimes.com/thumb/msid-68845428,width-650,resizemode-4/weather.jpg" width="500" height="600"><p>Makers of biopic 'PM Narendra Modi' move the Supreme Court against the stalling of the film's release. Supreme Cour… https://t.co/lR3NzC1rEr — ANI (@ANI) 1555047353000
X
की बायॉपिक ' पीएम नरेंद्र मोदी ' की रिलीज पर केंद्रीय चुनाव आयोग द्वारा रोक लगाए जाने के बाद इस फिल्म के मेकर्स ने सुप्रीम कोर्ट का रुख किया है। मेकर्स ने आयोग के इस फैसले के खिलाफ सुप्रीम कोर्ट में याचिका दाखिल की है और इसकी रिलीज पर लगे स्टे को हटाए जाने की गुहार लगाई है। सुप्रीम कोर्ट ने यह याचिका स्वीकार कर ली है और इस पर सोमवार 15 अप्रैल को सुनवाई की जाएगी।इससे पहले चुनाव आयोग ने प्रधानमंत्री नरेंद्र मोदी के जीवन पर आधारित इस फिल्म पर चुनाव आचार संहिता लागू होने का हवाला देते हुए रोक लगा थी। आपको बता दें कि 11 अप्रैल को यह फिल्म रिलीज होने वाली थी। फिल्म में विवेक ओबेरॉय पीएम मोदी के किरदार में हैं। आयोग ने बुधवार को अपने आदेश में कहा था कि चुनाव के दौरान ऐसी किसी फिल्म के प्रदर्शन की इजाजत नहीं दी जा सकती है, जो किसी राजनीतिक दल या राजनेता के चुनावी हितों के उद्देश्य को पूरा करती हो।विपक्षी दलों की शिकायत पर आयोग ने इसके प्रदर्शन की अनुमति नहीं दी। शिकायत में कहा गया है कि मोदी पर आधारित बायॉपिक को चुनाव के दौरान प्रदर्शित करने का मकसद बीजेपी को चुनावी फायदा पहुंचाना है इसलिए चुनाव के दौरान इसके प्रदर्शन की अनुमति देने से चुनाव आचार संहिता का स्पष्ट उल्लंघन होगा।पहले सुप्रीम कोर्ट ने कहा था कि यह फिल्म आदर्श आचार संहिता का उल्लंघन करती है या नहीं, यह फैसला चुनाव आयोग ही करेगा। याचिकाकर्ता का आरोप था कि फिल्‍म मॉडल कोड ऑफ कंडक्‍ट के खिलाफ है। कोर्ट ने कहा था कि फिल्‍म मॉडल कोड ऑफ कंडक्‍ट का उल्‍लंघन करती है, इस पर फिल्‍म को देखे बिना निर्णय नहीं लिया जा सकता है और इसलिए यह फैसला इलेक्शन कमिशन पर छोड़ा गया था।</p><a href='../../../Output/output.html'> Back to Output page </a> </body></html>