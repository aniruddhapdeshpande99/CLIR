<!DOCTYPE html><html><body><h1>VIDEO: नैशनल टेलिविजन पर लाइव के दौरान फूट-फूटकर रोने लगे Ali Zafar</h1><p><b>Authors : </b>No Author Specified</p><p><b>Published on : </b>30&#47;04&#47;2019, 11&#58;02&#58;41</p><p><b>Bollywood News: पाकिस्तानी ऐक्टर अली जफर हाल ही में एक न्यूज चैनल पर लाइव प्रोग्राम के दौरान यौन शोषण के आरोपों पर बोलते हुए इतने भावुक हुए कि वह अपने आंसू नहीं रोक पाए।</b></p><img src="https://navbharattimes.indiatimes.com/thumb/msid-69108227,width-650,resizemode-4/weather.jpg" width="500" height="600"><p>Ali Zafar breaks down in tears over sexual harassment allegations #ShareToAware https://t.co/C98pD2HO1a — Share To Aware (@ShareToAware) 1556476020000
पाकिस्तानी ऐक्टर अली जफर पर पिछले साल ऐक्ट्रेस मीशा शफी ने यौन शोषण के आरोप लगाए थे। इन आरोपों को अब पाकिस्तान कोर्ट द्वारा खारिज कर दिया गया है। इस मुद्दे को लेकर जब एक नैशनल टेलिविजन पर अली जफर ने बात कि तो वह अपने इमोशन्स कंट्रोल नहीं कर पाए और फूट-फूटकर रोने लगे।रिपोर्ट्स के मुताबिक, अली जफर खुद के ऊपर लगे आरोपों पर पाकिस्तान के एक चैनल पर अपना पक्ष रखते हुए बात कर रहे थे। इस दौरान जब उन्होंने यह बताना शुरू किया कि इन आरोपों से उनके करियर से लेकर परिवार पर कितना बुरा असर पड़ा तो वह भावुक हो गए।रोते हुए अली ने कहा, 'हम सभी काफी लंबे समय से चुपचाप सब सहन कर रहे हैं। सिर्फ मैं नहीं बल्कि मेरा परिवार, मेरे बच्चे और मेरी पत्नी भी। मैंने भी पिछले साल से एक शब्द नहीं कहा और निर्णय लिया कि मैं इसके खिलाफ लीगल ऐक्शन लूंगा। वे लोग फेक अकाउंट के जरिए उन लोगों को मेरे खिलाफ टैग कर रहे हैं जो मुझे काम देने की कोशिश करते हैं, ताकि मेरा करियर बर्बाद हो सके।'अली जफर को रोता देख शो के एंकर ने उन्हें शांत होने और पानी पीने के लिए कहा, लेकिन ऐक्टर को नॉर्मल होने में काफी देर लगी।बता दें कि, आरोप खारिज होने के बाद अली ने मीशा शफी से कोर्ट आकर 'बोले गए झूठ के परिणाम का सामना करने' की बात कही है। इसे लेकर उन्होंने कई ट्वीट्स भी किए हैं।</p><a href='../../../Output/output.html'> Back to Output page </a> </body></html>