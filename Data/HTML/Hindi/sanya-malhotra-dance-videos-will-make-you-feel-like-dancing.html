<!DOCTYPE html><html><body><h1>सान्या मल्होत्रा के विडियो देख आपका भी करने लगेगा डांस करने का मन</h1><p><b>Authors : </b>No Author Specified</p><p><b>Published on : </b>24&#47;04&#47;2019, 21&#58;04&#58;28</p><p><b>Bollywood News: सान्या मल्होत्रा काफी शानदार डांसर हैं। वह अक्सर अपने सोशल मीडिया पर डांस विडियोज शेयर करती रहती हैं जिन्हें फैन्स काफी पसंद करते हैं।</b></p><img src="https://navbharattimes.indiatimes.com/thumb/msid-69029567,width-650,resizemode-4/weather.jpg" width="500" height="600"><p>फिल्म 'दंगल' से फेम पाने वाली ऐक्ट्रेस सान्या मल्होत्रा न सिर्फ ऐक्टिंग बल्कि डांसिंग के मामले में भी काफी टैलंटिड हैं। वह अक्सर ही अपने डांस विडियो सोशल मीडिया पर फैन्स के साथ शेयर करती रहती हैं। उन्होंने कुछ दिन पहले भी एक और विडियो शेयर किया था जिसे देख आपका भी डांस करने का मन करने लगेगा।इस विडियो में सान्या अपने साथी कोरियॉग्रफर के साथ सिंगर राघव माथुर के सॉन्ग 'कान्ट गेट इनफ' पर डांस करती दिखाई दे रही हैं। उनके शानदार मूव्ज देखकर यह अंदाजा लगाना आसान है कि वह डांसिंग में कितनी माहिर हैं। साथ ही में उनके एनर्जी लेवल से उनकी फिटनेस भी साफ दिखाई देती है।वैसे सान्या मल्होत्रा एक ट्रेन्ड कन्टेम्परेरी और बैले डांसर हैं। ऐक्टिंग की फील्ड में आने से पहले भी वह डांसिंग टैलंट को दिखाते हुए अपने विडियो शेयर करती रही हैं, जिन्हें उस समय भी काफी पसंद किया जाता था।बता दें कि, फिल्म 'दंगल' से बॉलिवुड में एंट्री करने वाली सान्या की हाल ही में फिल्म 'फोटोग्राफ' रिलीज हुई थी। इसे क्रिटिक्स से काफी सराहना मिली थी।</p><a href='../../../Output/output.html'> Back to Output page </a> </body></html>