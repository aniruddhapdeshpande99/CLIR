<!DOCTYPE html><html><body><h1>The Tashkent Files: लाल बहादुर शास्त्री के पोते ने विवेक अग्निहोत्री को भेजा नोटिस</h1><p><b>Authors : </b>No Author Specified</p><p><b>Published on : </b>11&#47;04&#47;2019, 16&#58;41&#58;15</p><p><b>Bollywood News: 'द ताशकंद फाइल्स' की रिलीज से पहले पूर्व प्रधानमंत्री लाल बहादुर शास्त्री के पौत्र द्वारा कानूनी नोटिस दिया गया है। लाल बहादुर शास्त्री का रहस्यमयी परिस्थितियों में निधन हो गया था, फिल्म इसी पर बेस्ड है।</b></p><img src="https://navbharattimes.indiatimes.com/thumb/msid-68832974,width-650,resizemode-4/weather.jpg" width="500" height="600"><p>द ताशकंद फाइल्स का ट्रेलर
X
फिल्मकार विवेक अग्निहोत्री को उनकी फिल्म ' द ताशकंद फाइल्स ' की रिलीज से पहले पूर्व प्रधानमंत्री लाल बहादुर शास्त्री के पौत्र द्वारा कानूनी नोटिस दिया गया है। विवेक ने कहा कि लाल बहादुरी शास्त्री के पौत्र ने फिल्म को लेकर एक आपत्ति जताई है और इसकी रिलीज रोकने को कहा है।भारत-पाकिस्तान के बीच 1965 युद्ध की समाप्ति पर दोनों देशों के बीच हुए ताशकंद समझौते के तुरंत बाद 1966 में लाल बहादुर शास्त्री का रहस्यमयी परिस्थितियों में निधन हो गया था। यह फिल्म इसी पर आधारित है। विवेक ने बताया, 'हमें देर रात फिल्म की रिलीज पर रोक लगाने की मांग करने वाला कानूनी नोटिस मिला। तीन दिन पहले ही हमने दिल्ली में फिल्म की स्क्रीनिंग की थी, जिसमें उन्होंने (शास्त्री के पौत्र) फिल्म देखी थी और उन्हें फिल्म पसंद भी आई थी व उन्होंने उसकी तारीफ भी की थी।'उन्होंने कहा, 'मुझे नहीं पता कि क्या हुआ, लेकिन मुझे ऐसा लग रहा है कि कांग्रेस के शीर्ष परिवार से किसी ने उन्हें हमें कानूनी नोटिस भेजने के लिए उकसाया है। यह कोई प्रॉपेगैंडा फिल्म नहीं है। मुझे नहीं पता कि लोगों को फिल्म से क्या दिक्कत है।' विवेक ने कहा, 'मैंने अभी नोटिस का जवाब नहीं दिया है। मैं प्रेस कॉन्फ्रेंस करने की योजना बना रहा हूं।'नोटिस की एक कॉपी विवेक ने न्यूज एजेंसी से शेयर की है। इसमें यह आरोप लगाया गया है कि 'फिल्म अनुचित और अनावश्यक विवाद पैदा करने की कोशिश कर रही है। इसके साथ ही फिल्म समाज के एक बड़े वर्ग की भावनाओं को आहत भी करेगी।' फिल्म को शुक्रवार को रिलीज करने की योजना है। इस फिल्म में नसीरुद्दीन शाह, पल्लवी जोशी, श्वेता बसु, पंकज त्रिपाठी, मिथुन चक्रवर्ती और विनय पाठक प्रमुख भूमिकाओं में हैं।</p><a href='../../../Output/output.html'> Back to Output page </a> </body></html>