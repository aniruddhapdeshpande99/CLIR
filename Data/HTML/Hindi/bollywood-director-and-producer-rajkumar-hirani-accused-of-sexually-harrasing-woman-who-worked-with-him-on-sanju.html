<!DOCTYPE html><html><body><h1>यौन शोषण के आरोप में फंसे राजकुमार हिरानी, 'संजू' की शूटिंग के समय का है मामला</h1><p><b>Authors : </b>No Author Specified</p><p><b>Published on : </b>13&#47;01&#47;2019, 16&#58;30&#58;25</p><p><b>Bollywood News: 'संजू', 'पीके', 'थ्री इडियट्स' और 'मुन्नाभाई' जैसी हिट फिल्में बना चुके राजकुमार हिरानी पर 'संजू' की शूटिंग के दौरान उनकी असिस्टेंट डायरेक्टर ने यौन उत्पीड़न करने का आरोप लगाया है।</b></p><img src="https://navbharattimes.indiatimes.com/thumb/msid-67513326,width-650,resizemode-4/weather.jpg" width="500" height="600"><p>मीटू के कई मामले सामने आए थे, जिसमें एम. जे. अकबर से लेकर आलोकनाथ जैसे नामी लोगों का नाम सामने आया था। डायरेक्टर राजकुमार हिरानी पर एक महिला ने इस तरह का आरोप लगाया है। न्यूज वेबसाइट हफिंगटन पोस्ट की एक रिपोर्ट के मुताबिक, हिरानी पर 'संजू' फिल्म में उनकी असिस्टेंट डायरेक्टर रही महिला ने सेक्शुअल हैरेसमेंट का आरोप लगाया है।असिस्टेंट डायरेक्टर का कहना है कि फिल्म 'संजू' के पोस्ट प्रॉडक्शन के दौरान हिरानी ने उनका शोषण किया था। वहीं राजकुमार हिरानी ने इन आरोपों को बेबुनियाद बताया है। उनका कहना है वह इस आरोप को खारिज करते हैं और हर तरह की जांच के लिए तैयार है। वेबसाइट को दिए इंटरव्यू में, पीड़िता ने कहा कि उसने हिरानी की हरकतों को झेलने और सामान्य व्यवहार करने के लिए बहुत कष्ट सहा है। वह इसलिए सब बर्दाश्त करती रही क्योंकि उसके पिता एक लाइलाज बीमारी से पीड़ित थे। पिता की बीमारी के चलते उसे नौकरी की सख्त जरूरत थी।पीड़िता ने बताया कि वह नहीं चाहती थी कि उसकी नौकरी छीन ली जाए और उसके काम पर सवाल उठाया जाए।अपनी नौकरी बचाने के लिए वह यह सब बर्दाश्त करती रहीं। उन्हें डर था कि अगर वह इसका विरोध करती और पोस्ट प्रॉडक्शन के दौरान फिल्म छोड़ देती तो राजू हिरानी इंडस्ट्री में नाम उन्हें बदनाम कर सकते थे।रिपोर्ट्स के अनुसार उन्होंने राजू हिरानी की शिकायत संजू के को-प्रड्यूसर विधु विनोद चोपड़ा से की थी। पीड़िता ने खुद के साथ हुए शोषण की सारी जानकारी विधु विनोद चोपड़ा को एक ईमेल के जरिए दी थी। माना जा रहा है इसी के चलते राजकुमार हिरानी और विधु विनोद चोपड़ा की आने वाली फिल्म के नए पोस्टर के क्रेडिट में से राजकुमार हिरानी का नाम हटा दिया गया है। रिपोर्ट्स की मानें तो विधु विनोद चोपड़ा ने पीड़िता को आश्वासन दिया है कि वह पूरी तरह से उनके साथ हैं।</p><a href='../../../Output/output.html'> Back to Output page </a> </body></html>