<!DOCTYPE html><html><body><h1>साल 2016 से गायब हैं 'मुन्नाभाई' के ऐक्टर विशाल ठक्कर</h1><p><b>Authors : </b>No Author Specified</p><p><b>Published on : </b>13&#47;01&#47;2019, 10&#58;34&#58;18</p><p><b>Bollywood News: संजय दत्त और अरशद वारसी की सुपरहिट फिल्म 'मुन्नाभाई एमबीबीएस' के सारे कैरक्टर लोगों को याद हैं। इसी फिल्म में एक सपॉर्टिंग रोल निभाने वाले ऐक्टर विशाल ठक्कर पिछले 3 साल से गायब हैं।</b></p><img src="https://navbharattimes.indiatimes.com/thumb/msid-67509195,width-650,resizemode-4/weather.jpg" width="500" height="600"><p>X
की सुपरहिट फिल्म ' मुन्नाभाई एमबीबीएस ' तो याद ही होगी। हाल में इस सीरीज की तीसरी फिल्म आने की चर्चा सामने आई थी। फिल्म में सर्किट की भूमिका निभाने वाले अरशद वारसी ने भी यह कन्फर्म किया था कि इस फिल्म की स्क्रिप्ट पर काम चल रहा है और जल्द ही इसकी शूटिंग शुरू हो सकती है। हालांकि इस फिल्म से जुड़ी एक दुखी करने वाली खबर भी सामने आई है। फिल्म में सपॉर्टिंग रोल में नजर आए विशाल ठक्कर के गायब होने की खबर सामने आ रही है। विशाल ने फिल्म में एक ऐसे लड़के की भूमिका निभाई थी जो सूइसाइड करने की कोशिश करता है।रिपोर्ट्स के मुताबिक, विशाल जनवरी 2016 से गायब हैं। उन्होंने 31 दिसंबर 2015 को अपनी मां से फिल्म देखने के लिए 500 रुपये लिए थे। उन्होंने मां को साथ चलने के लिए भी कहा था लेकिन उन्होंने मना कर दिया था। उसी शाम विशाल ने अपने पिता को मेसेज भेजकर बताया था कि वह एक पार्टी में जा रहे हैं और अगले दिन वापस आएंगे।पुलिस के मुताबिक, अपने माता-पिता के साथ मुलुंड में रहने वाले विशाल आखिरी बार 1 जनवरी 2016 को सुबह 11:45 बजे गर्लफ्रेंड के साथ गोदबंदर रोड, थाणे में देखा गया था और वह एक शूटिंग के लिए अंधेरी जा रहे थे। उनके गायब होने के बाद कोई फिरौती की कॉल नहीं आई है और न ही उनके बैंक अकाउंट से पैसा निकाला गया है। अभी तक पुलिस को विशाल की कोई खबर नहीं मिली है और न ही गर्लफ्रेंड से पूछताछ करने पर कुछ पता चला है।</p><a href='../../../Output/output.html'> Back to Output page </a> </body></html>