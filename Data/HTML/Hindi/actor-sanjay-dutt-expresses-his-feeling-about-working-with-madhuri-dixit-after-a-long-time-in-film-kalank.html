<!DOCTYPE html><html><body><h1>माधुरी के साथ स्क्रीन शेयर करने पर संजय दत्त ने मुस्कुराते हुए जाहिर की फीलिंग्स</h1><p><b>Authors : </b>No Author Specified</p><p><b>Published on : </b>05&#47;04&#47;2019, 12&#58;20&#58;38</p><p><b>Bollywood News: फिल्म कलंक में दर्शक एक बार फिर 90 के दशक की हिट जोड़ी संजय दत्त और माधुरी दीक्षित को स्क्रीन शेयर करते हुए देख सकेंगे। साथ में काम करने के अनुभव के बारे में हाल ही में संजय दत्त ने एक इंटरव्यू में बात की।</b></p><img src="https://navbharattimes.indiatimes.com/thumb/msid-68735286,width-650,resizemode-4/weather.jpg" width="500" height="600"><p>देखें- 'माधुरी मैम' पर आलिया ने ली वरुण की मौज
X
फिल्म 'कलंक' में कई सालों बाद एक बार फिर संजय दत्त और माधुरी दीक्षित स्क्रीन शेयर करते नजर आने वाले हैं। इस एक्सपीरियंस के बारे में हाल ही में संजय दत्त ने बात की और बताया कि उनके लिए यह अनुभव कैसा रहा।रिपोर्ट्स के मुताबिक, एक इंटरव्यू के दौरान संजय से माधुरी के साथ फिर से फिल्मी पर्दे पर दिखाई देने को लेकर सवाल किया गया था। इस पर उन्होंने मुस्कुराते हुए जवाब दिया कि माधुरी के साथ काम करके उन्हें अच्छा लगा। उन्होंने आगे कहा कि उन्हें मिले हुए करीब दो दशक से ज्यादा हो गया था। संजय ने आगे कहा कि दोनों ऐक्टर्स ने साथ में इतनी फिल्में की हैं कि वह एक साथ उन मूवीज के नाम भी याद नहीं कर पाएंगे।संजय दत्त ने साथ में सीन शूट करने के अनुभव के बारे में बताया कि इतने सालों बाद 'कलंक' में एक सीन में काम करना काफी शानदार रहा। ऐक्टर ने कहा कि समय के साथ सभी मैच्योर हो जाते हैं। माधुरी की ऐक्टिंग भी समय के साथ और निखरी है और अब उनके अभिनय में भी ज्यादा मैच्योरनेस देखी जा सकती है।बता दें कि, फिल्म कलंक में संजय दत्त और माधुरी दीक्षित के साथ ही आलिया भट्ट, वरुण धवन, आदित्य रॉय कपूर और सोनाक्षी सिन्हा लीड रोल में हैं। यह फिल्म 17 अप्रैल को सिनेमाघरों में रिलीज की जाएगी।</p><a href='../../../Output/output.html'> Back to Output page </a> </body></html>