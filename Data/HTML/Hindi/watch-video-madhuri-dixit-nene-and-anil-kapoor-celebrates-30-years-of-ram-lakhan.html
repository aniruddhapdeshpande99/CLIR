<!DOCTYPE html><html><body><h1>'राम लखन' के 30 साल पूरे होने पर माधुरी-अनिल ने शेयर किया खास विडियो</h1><p><b>Authors : </b>No Author Specified</p><p><b>Published on : </b>27&#47;01&#47;2019, 14&#58;50&#58;39</p><p><b>Bollywood News: अनिल कपूर और माधुरी दीक्षित की सुपरहिट फिल्मों में 'राम लखन' हमेशा याद रखी जाएगी। इस सुपरहिट फिल्म को रिलीज हुए 30 साल पूरे हो गए हैं और इस मौके पर माधुरी और अनिल ने एक मजेदार विडियो शेयर किया है।</b></p><img src="https://navbharattimes.indiatimes.com/thumb/msid-67709164,width-650,resizemode-4/weather.jpg" width="500" height="600"><p>Today marks #30YearsOfRamLakhan and dancing on this song brings back so many beautiful memories. It was fabulous wo… https://t.co/06AOgLrpwx — Madhuri Dixit Nene (@MadhuriDixit) 1548570462000
X
यादगार फिल्मों में से एक ' राम लखन ' की रिलीज को 30 साल पूरे हो गए हैं। इस फिल्म में अनिल कपूर माधुरी दीक्षित और डिंपल कपाड़िया लीड रोल में थे। फिल्म 27 जनवरी 1989 को रिलीज हुई थी और यह उस साल की सबसे बड़ी ब्लॉकबस्टर फिल्म थी।इस फिल्म में अनिल ने लखन की भूमिका निभाई थी जो राधा से प्यार करता है। राधा का किरदार माधुरी दीक्षइत ने निभाया था जबकि उनके पिता का रोल अनुपम खेर ने निभाया था। इस फिल्म का टाइटल ट्रैक 'माय नेम इज लखन' काफी फेमस हुआ था। अब 30 साल पूरे होने पर माधुरी और अनिल ने इस गाने को एक बार फिर रीक्रिएट किया है। माधुरी ने इस विडियो को सोशल मीडिया पर शेयर करते हुए लिखा, 'आज राम लखन के 30 साल पूरे हो गए और इस गाने पर नाचते हुए बहुत सी खूबसूरत यादें वापस आ गईं। राम लखन की टीम अनिल कपूर, सुभाष घई, अनुपम खेर और परेश रावल के साथ काम करना बहुत मजेदार था।' देखें, विडियो:बता दें कि इस फिल्म को सुभाष घई ने प्रड्यूस और डायरेक्ट किया था। पहले इस फिल्म का म्यूजिक आरडी बर्मन देने वाले थे लेकिन बाद में 2 गानों की रिकॉर्डिंग के बाद लक्ष्मीकांत-प्यारेलाल ने इसका म्यूजिक दिया था। उस दौर में माधुरी, अनिल, जैकी जैसे कलाकारों के करियर के लिए यह फिल्म मील का पत्थर साबित हुई थी।</p><a href='../../../Output/output.html'> Back to Output page </a> </body></html>