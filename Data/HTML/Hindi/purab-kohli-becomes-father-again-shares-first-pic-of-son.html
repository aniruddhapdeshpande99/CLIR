<!DOCTYPE html><html><body><h1>Purab Kohli फिर बने पापा, शेयर की बेटे की तस्वीर</h1><p><b>Authors : </b>No Author Specified</p><p><b>Published on : </b>12&#47;02&#47;2019, 13&#58;40&#58;23</p><p><b>Bollywood News: टेलिविजन और बॉलिवुड कलाकार पूरब कोहली एक बार फिर पापा बन गए हैं। पिछले साल उन्होंने अपनी लॉन्ग टाइम गर्लफ्रेंड से शादी रचाई, जिनसे उन्हें 3 साल की एक बिटिया भी है।</b></p><img src="https://navbharattimes.indiatimes.com/thumb/msid-67956593,width-650,resizemode-4/weather.jpg" width="500" height="600"><p>पूर्व विडियो जॉकी, मॉडल, टेलिविजन और बॉलिवुड ऐक्टर पूरब कोहली ने करीब साल भर पहले गोवा में अपनी लॉन्ग टाइम गर्लफ्रेंड लूसी पैटन से शादी रचाई और अब दूसरे बच्चे के पिता बन चुके हैं। पूरब ने अपने नवजात बेटे के साथ अपनी तस्वीर सोशल मीडिया पर पोस्ट कर फैन्स के साथ यह खुशखबरी शेयर की है।बता दें कि इस शनिवार दोनों अपनी शादी की पहली ऐनिवर्सरी सेलिब्रेट करने जा रहे हैं और इससे पहले ही 'माय ब्रदर' ऐक्टर निखिल ने अपने न्यू बॉर्न बेटे की तस्वीर शेयर की। इस तस्वीर को पोस्ट करते हुए उन्होंने बताया है कि बेटे का जन्म 26 जनवरी 2019 को हुआ और इसका नाम उन्होंने Osian Nur रखा है।हालांकि, इस तस्वीर में बच्चे का चेहरा नजर नहीं आ रहा। बता दें कि पूरब और लूसी को 3 साल की एक बेटी इनाया भी है। पूरब ने 90 के दशक के पॉप्युवलर शो ' हिप हिप हुर्रे ' से टेलिविजन की दुनिया में डेब्यू किया था और इसके बाद वह कई ऐड में भी नजर आए।वर्कफ्रंट की बात करें तो पूरब साल 2017 में फिल्म 'नूर' में नजर आए थे, जिसमें सोनाक्षी सिन्हा अहम भूमिका में थीं। इसके अलावा वह 'एयरलिफ्ट' और 'रॉक ऑन 2' में भी नजर आ चुके हैं।</p><a href='../../../Output/output.html'> Back to Output page </a> </body></html>