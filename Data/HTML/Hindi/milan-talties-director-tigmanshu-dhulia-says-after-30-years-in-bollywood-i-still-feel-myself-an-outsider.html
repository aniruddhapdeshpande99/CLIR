<!DOCTYPE html><html><body><h1>30 साल बाद भी बॉलिवुड में खुद को आउटसाइडर ही महसूस करता हूं: तिग्मांशु धुलिया</h1><p><b>Authors : </b>No Author Specified</p><p><b>Published on : </b>04&#47;03&#47;2019, 11&#58;49&#58;55</p><p><b>Bollywood News: 30 साल से फिल्म इंडस्ट्री में काम कर रहे निर्देशक, निर्माता, राइटर और ऐक्टर तिग्मांशु धुलिया कहते हैं कि वह आज भी खुद को फिल्म इंडस्ट्री में एक आउटसाइडर की तरह महसूस करते हैं।</b></p><img src="https://navbharattimes.indiatimes.com/thumb/msid-68251273,width-650,resizemode-4/weather.jpg" width="500" height="600"><p>तिग्मांशु धूलिया ने रोहित शेट्टी पर साधा निशाना?
X
इरफ़ान जल्दी ही तिग्मांशु धुलिया के साथ कर सकते हैं काम
X
'हासिल', 'चरस', 'साहब बीवी गैंगस्टर', 'बुलट राजा' और 'पान सिंह तोमर' जैसी एक दर्जन फिल्म बना चुके डायरेक्टर, राइटर, प्रड्यूसर और ऐक्टर तिग्मांशु धुलिया ने बॉलिवुड में लगभग 3 दशक पूरे कर लिए हैं। कास्टिंग डिरेक्टर से लेकर ऐक्टर बनने के इस सफर में तामाम बड़ी-बड़ी फिल्मों से जुड़े, बड़े-बड़े सितारों के साथ काम किया और अब परदे पर ऐक्टिंग कर जमकर वाहवाही भी लूट रहे हैं।इसके बाउजूद बॉलिवुड में आज भी खुद को तिग्मांशु आउटसाइडर की तरह महसूस करते हैं। वह साफ कहते हैं कि न तो फिल्म इंडस्ट्री में कोई उनका दोस्त है और न ही वह खुद भी ज्यादा मेल-मुलाकात करते हैं। तिग्मांशु कहते हैं, 'फिल्म इंडस्ट्री में भाई-चारे से पहली बार एंट्री मिल जाती है, लेकिन लंबे समय तक ठीके रहने के लिए टैलंट की जरूरत होती हैं। बॉलिवुड में भाई-चारा से ज्यादा टैलंट काम करता है। यहां दर्शक जज और जल्लाद है, वही तय करते है कि आपकी काबिलियत क्या है।'तिग्मांशु अपनी बात आगे कहते हैं, 'फिल्म इंडस्ट्री में इतने लंबे समय से काम करने के बाद भी हमेशा खुद को एक आउटसाइडर ही महसूस करता हूं। मेरा यहां (बॉलिवुड) कोई उस तरह का फ्रेंड सर्कल, दोस्त-यार तो है नहीं। जब मेरी कोई फिल्म आने वाली होती है, तब मैं पत्रकारों से बात कर लेता हूं। किसी दोस्त ने फिल्म बना दी तो उसकी फिल्म देखने चले गए। अब हम लोग फिल्मी परिवार से संबंध तो रखते नहीं हैं, इसलिए आउटसाइडर ही हैं।''मिलन टॉकीज' के बारे में तिग्मांशु बताते हैं, 'मैं फिल्म मिलन टॉकीज को पिछले कई सालों से बनाने की कोशिश कर रहा था। फिल्म पान सिंह तोमर की शूटिंग के दौरान इस फिल्म का आइडिया आया था, फिल्म भी लिख ली थी, लेकिन किन्हीं कारणों से यह फिल्म शुरू नहीं हुई। काफी समय से एक प्यार की कहानी, जिसमें मार-धाड़ काम हो बनाना चाहता था।''मैं एक ऐसी फिल्म बना चाहता था, जो मेरी पिछली सभी फिल्मों से एकदम हट के हो। छोटे शहर की वह कहानी, जहां फिल्मी दुनिया और यहां के लोगों को देख कर हम फिल्म इंडस्ट्री में आए हैं, उसे लेकर कुछ बनाया जाए। मुझे 2011 में ही लग गया था कि आने वाले समय में सिंगल स्क्रीन नहीं रहेंगे, अधिकतर चीजें डिजिटल हो जाएंगी। बस इसी लिए इस पुरानी दुनिया को चुना है।'तिग्मांशु के निर्देशन में तैयार हुई फिल्म मिलन टॉकीज 15 मार्च को देशभर के सिनेमाघरों में रिलीज़ होगी। फिल्म में अली फजल और श्रद्धा श्रीनाथ मुख्य भूमिका में हैं। आशुतोष राणा , रिचा सिन्हा, संजय मिश्रा और सिकंदर खेर भी फिल्म में अहम भूमिकाओं में नजर आएंगे। फिल्म को संगीत से सजाया है राणा मजुमदार और आकृति कक्कड़ ने।</p><a href='../../../Output/output.html'> Back to Output page </a> </body></html>