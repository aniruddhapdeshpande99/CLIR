<!DOCTYPE html><html><body><h1>बीवी ट्विंकल पर पीएम मोदी के कॉमेंट से झेंप गए अक्षय, बोले- एक तरफ बीवी, दूसरी तरफ देश का प्रधानमंत्री</h1><p><b>Authors : </b>No Author Specified</p><p><b>Published on : </b>25&#47;04&#47;2019, 13&#58;27&#58;23</p><p><b>Bollywood News: इंटरव्यू के दौरान पीएम मोदी ने अक्षय कुमार से उनकी वाइफ ट्विंकल के ट्वीट्स को लेकर मजे लिए। इस पर अब अक्षय ने अपनी राय जाहिर की है और बताया कि उस वक्त उनकी मनोदशा कैसी थी।</b></p><img src="https://navbharattimes.indiatimes.com/thumb/msid-69038465,width-650,resizemode-4/weather.jpg" width="500" height="600"><p>#WATCH PM Narendra Modi speaks on Akshay Kumar & Twinkle Khanna https://t.co/r0Y2fCjaK0 — ANI (@ANI) 1556081776000
ऐक्टर अक्षय कुमार ने हाल ही में प्रधानमंत्री नरेंद्र मोदी का एक 'पर्सनल' इंटरव्यू किया। इस इंटरव्यू में जहां पीएम ने अपनी लाइफ से जुड़े कई दिलचस्प राज साझा किए, तो वहीं उन्होंने अक्षय की वाइफ ट्विकल खन्ना के ट्वीट्स का भी जिक्र कर मजे लिए। ऐसे ही एक वाकये के दौरान अक्षय थोड़े शर्मिंदा भी हो गए। इसका जिक्र अक्षय ने खुद किया है।एक अंग्रेजी अखबार को दिए इंटरव्यू में अक्षय ने बताया कि जब पीएम मोदी ने उनसे कहा कि उनकी वाइफ अपने ट्वीट्स में उन्हें ही टारगेट करती हैं और गुस्सा निकालती हैं। इससे उनके घर में शांति रहती होगी, तो अक्षय से कुछ बोलते न बना। अक्षय के अनुसार, पीएम मोदी की ऐसी हाजिर जवाबी पर वह हैरान रह गए और उन्हें कुछ नहीं सूझा। वह बस शर्मिंदा होकर हंसते रहे व सोचने लगे कि एक तरफ बीवी और दूसरी तरफ देश का प्रधानमंत्री। दोनों (ट्विंकल और पीएम मोदी) ही उनकी लाइफ में अहम हैं। इसलिए चुप रहना ही बेहतर है।दरअसल इंटरव्यू के दौरान पीएम मोदी अक्षय से कहा था,'मैं सोशल मीडिया पर बारीकी से नजर रखता हूं। आपके सोशल मीडिया अकाउंट को भी देखता हूं, आपकी पत्नी ट्विंकल जी के भी... ट्विंकल जी ट्विटर पर सारा गुस्सा मुझ पर निकालती रहती हैं... चलो अच्छा है इससे आपके घर में तनाव नहीं होता होगा। सारा गुस्सा ट्विटर पर मुझ पर ही निकाल देती हैं तो घर में काफी शांति रहती होगी।'प्रफेशनल फ्रंट की बात करें, तो अक्षय बीते दिनों रिलीज हुई फिल्म 'केसरी' में नजर आए थे, जो बॉक्स ऑफिस पर सुपरहिट रही। अब जल्द ही वह 'गुड न्यूज' में नजर आएंगे। इस फिल्म में करीना कपूर खान और दिलजीत दोसांझ भी होंगे।</p><a href='../../../Output/output.html'> Back to Output page </a> </body></html>