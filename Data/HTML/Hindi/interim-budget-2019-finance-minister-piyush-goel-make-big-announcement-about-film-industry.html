<!DOCTYPE html><html><body><h1>Interim Budget 2019: बॉलिवुड के लिए बड़ा ऐलान</h1><p><b>Authors : </b>No Author Specified</p><p><b>Published on : </b>01&#47;02&#47;2019, 15&#58;57&#58;36</p><p><b>Bollywood News: अंतरिम बजट 2019 के दौरान अपनी स्पीच में वित्त मंत्री पियूष गोयल ने बताया कि बजट में मनोरंजन जगत को ध्यान में रखते हुए अहम फैसले किए हैं... फिल्म उरी: द सर्जिकल स्ट्राइक की एक लाइन के साथ अपनी बात शुरू करते हुए वित्त मंत्री ने फिल्मों पर लगने वाली GST और देश में फिल्मों की शूटिंग को लेकर बड़ा ऐलान किया है।</b></p><img src="https://navbharattimes.indiatimes.com/thumb/msid-67792039,width-650,resizemode-4/weather.jpg" width="500" height="600"><p>लाइव: अंतरिम बजट संसद में पेश करने के बाद वित्त मंत्री @PiyushGoyal की प्रेस वार्ता #Budget2019 #BudgetForNewIndia… https://t.co/15oz9UUfSA — पीआईबी हिंदी (@PIBHindi) 1549010722000
Union Budget 2019: अंतरिम बजट से समाज के हर वर्ग को फायदा, बोले पीयूष गोयल
X
से रणवीर सिंह, करण जौहर, वरुण धवन, आलिया भट्ट, भूमि पेडनेकर, रणबीर कपूर, आयुष्मान खुराना, रोहित शेट्टी, एकता कपूर, अनिल कपूर, राजकुमार राव, सिद्धार्त मलहोता सहित कई और लोगों ने दिल्ली में पी एम मोदी से मुलाकात की थी। खबर थी कि इस मुलाकात में मनोरंजन जगत से जुड़े कई मुद्दों पर बात हुई । शायद इस मुलाकात का ही नतीजा है कि आज यानी 1 फरवरी को वित्त मंत्री पियूष गोयल द्वारा अंतरिम बजट 2019 को लेकर एक स्पीच में कुछ ऐसी बातें कही हैं, जो बॉलिवुड को बड़ी राहत देती हैं।बजट पेश करते हुए पीयूष गोयल ने अपनी स्पीच के दौरान फिल्म उरी का जिक्र किया। तो एनडीए के कई सांसदों ने 'हाउज द जोश' के डायलॉग को जोश के साथ दोहराया। आज के बजट से फिल्म इंडस्‍ट्री को बड़ी उम्‍मीद थी। अपने बजट स्‍पीच में पीयूष गोयल ने भारतीय फिल्म निर्माताओं को बड़ी छूट दी है। उन्‍होंने कहा है कि अब फिल्मों की शूटिंग के लिए सिंगल विंडो क्लीयरेंस मिलेगा, जैसा विदेशी फिल्मों को मिलता रहा है। फिल्म इंडस्ट्री की एक और समस्या पाइरेसी पर पीयूष गोयल ने कहा कि पाइरेसी से निपटने के लिए वर्तमान सिनेमैटॉग्रफी ऐक्ट में ऐंटी-कैमकॉर्डिंग प्रोविजंस लाएंगे।इसके साथ ही उन्होंने एक दूसरी अहम बात भी कही कि अब सिनेमा हॉल में लगने वाले 12 फीसदी जीएसटी को सरकार कम करने के बारे में विचार कर रही है, लेकिन इसे अमल में लाने का यह फैसला जीएसटी कांउसिंल द्वारा ही तय किया जाएगा। बता दें, प्रधानमंत्री से मुलाकात के दौरान फिल्म जगत के निर्माता-निर्देशकों और सभी कलाकारों ने भारत के मनोरंजन उद्योग के लिए जीएसटी की दरें कम और एक समान रखने की मांग की थी और मुंबई को मनोरंजन की आर्थिक राजधानी के रूप में विकसित करने और सक्रिय दृष्टिकोण अपनाने की आवश्यकता पर बल दिया।PIB द्वारा जारी बयान के अनुसार, प्रतिनिधिमंडल ने मोदी को भारत में मीडिया व मनोरंजन उद्योग में विकास की व्यापक संभावनाओं की रूपरेखा प्रस्तुत की और कहा कि यह क्षेत्र निकट भविष्य में भारत को पांच ट्रिलियन डॉलर की अर्थव्यवस्था वाला देश बनाने के प्रधानमंत्री के लक्ष्य को हासिल करने में महत्वपूर्ण योगदान कर सकता है। ऐसे में देखना यह है कि क्‍या पियूष गोयल ने अपने बजट से उनकी उम्मीदें पूरी करने में सफलता हांसिल कर पाएंगे।</p><a href='../../../Output/output.html'> Back to Output page </a> </body></html>