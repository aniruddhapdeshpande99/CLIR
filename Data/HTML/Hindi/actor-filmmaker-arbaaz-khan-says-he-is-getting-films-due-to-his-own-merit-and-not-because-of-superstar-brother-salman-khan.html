<!DOCTYPE html><html><body><h1>सलमान की वजह से नहीं खुद की योग्यता से मिल रहा है काम: अरबाज खान</h1><p><b>Authors : </b>No Author Specified</p><p><b>Published on : </b>26&#47;04&#47;2019, 09&#58;24&#58;00</p><p><b>Bollywood News: ऐक्टर, डायरेक्टर और प्रड्यूसर अरबाज खान दो दशकों से भी ज्यादा वक्त से बॉलिवुड में सक्रिय हैं। उन्होंने कहा है कि उन्हें सलमान की वजह से नहीं बल्कि खुद की कड़ी मेहनत और योग्यता के बल पर काम मिल रहा है।</b></p><img src="https://navbharattimes.indiatimes.com/thumb/msid-69051926,width-650,resizemode-4/weather.jpg" width="500" height="600"><p>अपने भाइयों संग जमकर नाचे सलमान खान
X
X
ऐक्टर, डायरेक्टर और प्रड्यूसर अरबाज खान को हिंदी फिल्म इंडस्ट्री में दो दशक से भी ज्यादा हो गए हैं और आज भी वह फिल्मों और अन्य प्रॉजेक्ट्स में उसी तरह मशगूल हैं जैसे सालों पहले थे। अरबाज का कहना है कि भले ही वह सुपरस्टार सलमान खान के भाई हैं लेकिन उन्हें काम सलमान की वजह से नहीं बल्कि खुद की कड़ी मेहनत और योग्यता के बल पर मिल रहा है।पीटीआई से बातचीत में अरबाज ने कहा, 'मैंने अब तक 70 फिल्में की हैं, लेकिन ऐसे भी लोग हैं जिन्हें दो फिल्मों के बाद भी ऐक्टिंग करने का मौका नहीं मिलता। मैं पिछले दो दशक से अधिक समय से फिल्म इंडस्ट्री में हूं। मैं सलमान खान का भाई हूं तो इस वजह से मुझे हमेशा ही हर कोई काम नहीं देता रहेगा।’ उन्होंने आगे कहा,'सलमान के कारण लोग मुझे एक या दो फिल्में दे सकते हैं लेकिन कोई भी मेरा कैरियर नहीं बना सकता। मुझे इस दिशा में काम करना होगा। मुझे मेरी योग्यता के कारण काम मिल रहा है, फिर चाहे वह अच्छा हो या बुरा। आखिरकार मैं यहां अपने बूते खड़ा हूं।'अरबाज खान मशहूर स्क्रीनराइटर सलीम खान के बेटे हैं और उन्होंने साल 1996 में आई अब्बास मस्तान की फिल्म ‘दरार’ से अपने ऐक्टिंग करियर की शुरुआत की थी। इस फिल्म में उनके ऑपोजिट जूही चावला थीं। इसके बाद अरबाज ने ‘प्यार किया तो डरना क्या’, ‘हैलो ब्रदर’, ‘कयामत: सिटी अंडर थ्रेट’, ‘हलचल’ और ‘शूटआउट एट लोखंडवाला’ जैसी कई हिट फिल्में कीं। हालांकि अरबाज की कुछ फिल्में ऐसी भी रहीं जो बॉक्स ऑफिस पर कुछ खास कमाल नहीं दिखा पाईं।इसके बाद अरबाज ने फिल्म प्रॉडक्शन और डायरेक्शन में हाथ आजमाया। 2010 में उन्होंने अरबाज खान प्रॉडक्शन्स के नाम से अपने प्रॉडक्शन हाउस शुरू किया और अपनी पहली फिल्म 'दबंग' प्रड्यूस की। इस फिल्म में उनके भाई सलमान खान लीड रोल में थे। फिल्म सुपरहिट रही और फिर इसके बाद अरबाज ने 'दबंग 2' का निर्देशन किया। वह भी हिट रही।अरबाज आगे कहते हैं कि अपने करियर में मिली सफलताओं से वह बेहद खुश हैं। बकौल अरबाज, 'मेरी डेब्यू फिल्म के लिए मुझे अवॉर्ड मिला। मेरे करियर में उतार-चढ़ाव आते रहे, लेकिन मुझे काम मिलता रहा। मुझे जो अच्छा लगा वह काम मैंने किया और कोई रोल करने से पहले यह तक नहीं सोचा कि उसका मेरे करियर पर अच्छा असर होगा या फिर बुरा।'अब अरबाज जल्द ही ' दबंग 3 ' में नजर आएंगे, जिसका निर्देशन प्रभु देवा कर रहे हैं। इस फिल्म में उनके भाई सलमान लीड रोल में हैं। उनके अलावा फिल्म में सोनाक्षी सिन्हा, माही गिल, टीनू आनंद, सुदीप और शरत सक्सेना भी हैं।</p><a href='../../../Output/output.html'> Back to Output page </a> </body></html>