<!DOCTYPE html><html><body><h1>उम्मीद है प्रियंका का एक अच्छा साथी बना रहूंगा: निक जोनस</h1><p><b>Authors : </b>No Author Specified</p><p><b>Published on : </b>24&#47;03&#47;2019, 23&#58;01&#58;24</p><p><b>Bollywood News: निक जोनस और प्रियंका चोपड़ा ने पिछले साल दिसंबर में शादी की थी। निक का कहना है कि वह और प्रियंका मिलकर शादीशुदा जिंदगी में तालमेल बिठाने की कोशिश कर रहे हैं।</b></p><img src="https://navbharattimes.indiatimes.com/thumb/msid-68549592,width-650,resizemode-4/weather.jpg" width="500" height="600"><p>म्यूज़िक विडियो में निक जोनस और प्रियंका चोपड़ा का किस, फैन्स ने किया पसंद
X
हनीमून ट्रिप पर कैरिबयाई आइलैंड पहुंचे प्रियंका और निक
X
अमेरिकन सिंगर और ऐक्टर निक जोनस ने पिछले साल दिसंबर में बॉलिवुड ऐक्ट्रस प्रियंका चोपड़ा से शादी की। दोनों अपनी शादीशुदा लाइफ में काफी खुश हैं और खुलकर इंजॉय कर रहे हैं। निक का कहना है कि वह और उनकी पत्नी प्रियंका चोपड़ा अपनी मैरिड लाइफ में तालमेल बिठाने और लगातार एक-दूसरे का सहारा बनने की कोशिश कर रहे हैं। निक ने कहा कि वह एक अच्छा साथी बनने की कोशिश कर रहे हैं।हफिंगटन पोस्ट से बातचीत में निक ने कहा, 'मुझे लगता है कि हम दोनों निश्चित तौर पर एक-दूसरे का पूरी तरह ख्याल रखने की कोशिश करते हैं और मुझे लगता है कि जिस तरह हम मैरिड लाइफ में तालमेल बिठाने की कोशिश कर रहे है, उससे हम यह पता लगा पा रहे हैं कि हम कैसे और कब एक-दूसरे का सहारा बन सकते हैं। अभी तक यह बेहतरीन रहा है... और ऐसा जीवन साथी होना कमाल का अनुभव है और इससे सब कुछ काफी बेहतर हो जाता है।'निक ने आगे कहा,' इसलिए मैं बस उम्मीद करता हूं कि मैं उनका एक अच्छा साथी बना रहूं, चाहे वह भावनात्मक हो या शारीरिक स्वास्थ्य, मैं हर चीज में उनका साथी बनना चाहता हूं।'बता दें कि प्रियंका भी निक की दिवानी हैं और वह लगभग रोजाना अपने पति के साथ इंस्टाग्राम पर फोटोज़ शेयर करती रहती हैं। हाल ही में दोनो म्यूजिक विडियो 'सकर' में नजर आए थे। इस विडियो को जोनस ब्रदर्स ने बनाया था। बात करें फिल्मों की, तो जहां निक ने हॉलिवुड फिल्म'जुमांजी' के अगले पार्ट की शूटिंग शुरू कर दी है, वहीं प्रियंका फरहान अख्तर के साथ फिल्म 'द स्काई इज पिंक' में नजर आएंगी। इसके अलावा संजय लीला भंसाली के साथ भी उनकी एक फिल्म को लेकर बात चल रही है।</p><a href='../../../Output/output.html'> Back to Output page </a> </body></html>