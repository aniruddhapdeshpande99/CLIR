<!DOCTYPE html><html><body><h1>आनंद एल राय : बतौर डायरेक्‍टर मैंने 'Zero' की असफलता से बहुत कुछ सीखा है</h1><p><b>Authors : </b>No Author Specified</p><p><b>Published on : </b>20&#47;01&#47;2019, 17&#58;19&#58;32</p><p><b>Bollywood News: निर्देशक आनंद एल राय की महत्‍वाकांक्षी फिल्‍म 'जीरो' भले ही उम्‍मीदों पर खरी न उतरी हो लेकिन वह निराश नहीं हैं। हाल ही में एक म्‍यूजियम के उद्घाटन पर उन्‍होंने फिल्‍म की समीक्षा और दर्शकों की प्रतिक्रिया पर कुछ बातें शेयर कीं। आइए जानते हैं।</b></p><img src="https://navbharattimes.indiatimes.com/thumb/msid-67611201,width-650,resizemode-4/weather.jpg" width="500" height="600"><p>की असफलता पर फिल्‍म निर्देशक आनंद एल राय ने कहा कि 'मुझे रिस्‍क लेना या फिर एक्‍सपेरिमेंट करना पसंद है।' उन्‍होंने कहा कि 'उम्‍मीद की मुताबिक फिल्‍म की सफलता न मिलने पर 'मैं निराश नहीं हूं बल्कि बतौर निर्देशक मैंने इससे काफी कुछ सीखा है।' हाल ही में वह मुंबई में 'नेशनल म्‍यूजियम ऑफ इंडियन सिनेमा' के उद्घाटन कार्यक्रम में पहुंचे थे। वहां उन्‍होंने फिल्‍म ' जीरो ' से संबंधित पूछे गए सवालों पर अपने विचार साझा किए।उन्‍होंने कहा सही है कि शाहरुख स्‍टारर, अनुष्‍का शर्मा और कटरीना कैफ पर फिल्‍माई गई यह फिल्‍म साल 2018 की सबसे बड़े बजट की फिल्‍म थी। बावजूद इसके यह सफलता के पायदान पर नहीं चढ़ सकी। उन्‍होंने कहा कि ' मैं यह नहीं कहूंगा कि मैं निराश हूं बल्कि मुझे यह समझना होगा कि ( इसमें कहां क्‍या गलत हुआ) मुझे यह कहानी कहनी थी, तो मैंने कही। ' रांझणा ' और ' तनु वेड्स मनु ' और उसका सीक्‍वल बनाने के बाद फिल्‍म 'जीरो' बनानी थी मुझे। मैंने इसे बनाया लेकिन इसे सही तरीके से पेश नहीं कर पाया। यह मेरे लिए एक तरह का अनुभव था, जिसने मुझे एक निर्देशक के तौर पर बहुत कुछ सिखाया।'बता दें कि रोमांटिक- कॉमेडी फिल्‍मों के लिए जाने वाले आनदं एल राय इंजिनियर थे लेकिन वहां मन नहीं लगा तो उन्‍होंने मुंबई का रुख किया। यहां कुछ शो भी निर्देशित किए। फिल्‍मों में साल 2007 में कदम रखा और पहली फिल्‍म ' स्‍ट्रेंजर्स' निर्देशित की थी। इसके बाद से अब तक वह ' थोड़ा लाइफ थोड़ा मैजिक,' 'तनु वेड्स मनु' 'रांझणा,' 'तनु वेड्स मनु रिटर्न्स' सहित दर्जनों फिल्‍में निर्देशित कर चुके हैं।</p><a href='../../../Output/output.html'> Back to Output page </a> </body></html>