<!DOCTYPE html><html><body><h1>रणवीर सिंह ने कहा Filmfare 2019 होगा धमाकेदार</h1><p><b>Authors : </b>No Author Specified</p><p><b>Published on : </b>12&#47;03&#47;2019, 08&#58;58&#58;58</p><p><b>Bollywood News: फिल्मफेयर अवॉर्ड्स 2019 के लिए तारीखों की घोषणा कर दी गई है। यानी लोग जल्द ही अपने फेवरिट सितारों को इस अवॉर्ड फंक्शन का हिस्सा बनते देख सकेंगे।</b></p><img src="https://navbharattimes.indiatimes.com/thumb/msid-68367682,width-650,resizemode-4/weather.jpg" width="500" height="600"><p>फोटो साभार: TOI
बॉलिवुड के प्रतिष्ठित पुरस्कारों में से एक फिल्मफेयर अवॉर्ड्स एक बार फिर लौट रहे हैं। इस साल यह अवॉर्ड शो 23 मार्च 2019 को मुंबई के जियो गार्डन में आयोजित किया जाएगा। हमेशा की तरह इस बार के 64th Vimal Filmfare Awards 2019 में भी एंटरटेनमेंट का फुलऑन डोज देखने को मिलेगा। रणवीर सिंह को इस बार के फिल्मफेयर अवॉर्ड्स का शोस्टॉपर बनाया गया है।सोमवार को मीडिया के सामने Filmfare Awards 2019 की घोषणा की गई। इस दौरान रणवीर सिंह, फिल्मफेयर के एडिटर जितेश पिल्लई, विमल ग्रुप के मार्केटिंग हेड अनिल वर्मा, वायाकॉम 18 से नीना एलावुर जयपुरिया और वर्ल्ड वाइड मीडिया के सीईओ दीपक लांबा मौजूद रहे।मीडिया से बात करते हुए रणवीर सिंह ने कहा कि इस बार का फिल्मफेयर काफी धमाकेदार होगा। उनसे जब जितेश पिल्लई ने सवाल किया कि क्या वह भी फंक्शन में लाइव परफॉर्मेंस देंगे, इस पर ऐक्टर ने कहा 'मुझे नहीं पता। मैं परफॉर्म करने के दौरान खो जाता हूं। मैं एक एंटरटेनर बना रहना चाहता हूं। जब आप लाइव परफॉर्मेंस देते हैं उस समय जो आप महसूस करते हैं वह कहीं और महसूस नहीं किया जा सकता।'रणवीर सिंह ने इस दौरान अपना खास फिल्मफेयर मोमेंट भी शेयर किया। उन्होंने बताया कि उनके लिए सबसे पहला बेस्ट फिल्मफेयर मोमेंट तब था जब मैगजीन के कवर पेज पर उनका फोटो था, जिस पर लिखा था 'सिंह इज किंग'। रणवीर ने कहा कि यह काफी स्पेशल था।अपने दूसरे बेस्ट मोमेंट के बारे में बात करते हुए रणवीर बोले कि उन्हें जब फिल्म 'बाजीराव मस्तानी' के लिए बेस्ट ऐक्टर का अवॉर्ड मिला उस समय फ्रंट रो में अमिताभ बच्चन बैठे हुए थे। यह पल उनके लिए बहुत ज्यादा खास था।</p><a href='../../../Output/output.html'> Back to Output page </a> </body></html>