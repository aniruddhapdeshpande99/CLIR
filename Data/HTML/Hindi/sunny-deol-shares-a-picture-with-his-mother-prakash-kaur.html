<!DOCTYPE html><html><body><h1>फोटो: सनी देओल ने शेयर की मां प्रकाश कौर के साथ खास तस्वीर</h1><p><b>Authors : </b>No Author Specified</p><p><b>Published on : </b>27&#47;01&#47;2019, 08&#58;56&#58;36</p><p><b>Bollywood News: धर्मेंद्र का परिवार अक्सर मीडिया की चकाचौंध से दूर ही रहता है। बहुत कम ही लोगों ने धर्मेंद्र की पत्नी और बेटियों को सार्वजनिक रूप से देखा है। अब ऐक्टर सनी देओल ने सोशल मीडिया पर अपनी मां प्रकाश कौर के साथ एक तस्वीर शेयर की है।</b></p><img src="https://navbharattimes.indiatimes.com/thumb/msid-67706600,width-650,resizemode-4/weather.jpg" width="500" height="600"><p>पत्नी प्रकाश कौर के साथ धर्मेंद्र की एक रेयर तस्वीर
देओल परिवार को काफी सम्मान और प्यार की नजरों से देखा जाता है। हालांकि यह परिवार फिल्मी चकाचौंध से ज्यादातर समय दूर ही रहता है लेकिन फिर भी धर्मेंद्र, सनी, बॉबी, ऐशा, अभय और बॉबी की पत्नी तान्या देओल अक्सर दिखाई दे जाते हैं लेकिन धर्मेंद्र की पहली पत्नी प्रकाश कौर और सनी देओल की पत्नी पूजा देओल को सामान्य तौर पर सोशल सर्किल में नहीं देखा गया है।वैसे केवल सनी की मां प्रकाश कौर ही नहीं बल्कि उनकी बहनें विजेता और अजीता देओल भी हमेशा लाइम लाइट से दूर ही रहती हैं। सोशल मीडिया पर भी धर्मेंद्र की पत्नी की कुछ ही तस्वीरें मौजूद हैं। इनमें से एक तस्वीर सनी देओल ने नए साल के मौके पर शेयर की थी और अब सनी ने अपने इंस्टाग्राम अकाउंट पर अपनी मां प्रकाश कौर के साथ एक और खास तस्वीर शेयर की है। इस तस्वीर में सनी अपनी मां के साथ दिख रहे हैं और उन्होंने तस्वीर शेयर करते हुए लिखा, 'मेरी मां मेरी दुनिया'। देखें, तस्वीर:वर्क फ्रंट की बात करें तो पिछले साल सनी देओल की 3 फिल्में 'यमला पगला दीवाना: फिर से', 'भैयाजी सुपरहिट' और 'मोहल्ला अस्सी' रिलीज हुई थीं लेकिन इन तीनों ही फिल्मों को दर्शकों का ठंडा रिस्पॉन्स मिला। इस समय सनी अपने बेटे करण देओल की डेब्यू फिल्म 'पल पल दिल के पास' में बिजी है। वह इस फिल्म का डायरेक्शन भी कर रहे हैं।</p><a href='../../../Output/output.html'> Back to Output page </a> </body></html>