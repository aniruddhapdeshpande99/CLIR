<!DOCTYPE html><html><body><h1>'बदला' के लिए टोनी ल्यूक ने केवल 2 हफ्तों में कम किया 10 किलोग्राम वजन कम</h1><p><b>Authors : </b>No Author Specified</p><p><b>Published on : </b>02&#47;03&#47;2019, 12&#58;00&#58;06</p><p><b>Bollywood News: पूरी दुनिया में ऐक्टर्स खुद को किरदार के हिसाब से पर्फेक्ट दिखने के लिए बहुत मेहनत करते हैं। आपने पहले भी देखा होगा कि बॉलिवुड ऐक्टर्स कैसे अपने रोल्स के लिए अपना लुक बदल लेते हैं। अब इस लिस्ट में एक और हिंदी फिल्मों में डेब्यू करने वाले कलाकार का नाम जुड़ गया है।</b></p><img src="https://navbharattimes.indiatimes.com/thumb/msid-68075813,width-650,resizemode-4/weather.jpg" width="500" height="600"><p>किरदारों में पूरी तरह रम जाने के लिए किसी भी हद तक चले जाते हैं। बॉलिवुड में ऐसे कई ऐक्टर्स हैं जिन्होंने अपने किरदार के लिए अपने रंगरूप से लेकर अपनी बॉडी के साथ भी खूब प्रयोग किए हैं। अब इस लिस्ट में बॉलिवुड में डेब्यू करने जा रहे एक और ऐक्टर का नाम जुड़ गया है। अमिताभ बच्चन और तापसी पन्नू की मुख्य भूमिका वाली फिल्म फिल्म ' बदला ' से बॉलिवुड डेब्यू करने जा रहे ऐक्टर टोनी ल्यूक ने केवल 2 हफ्ते में अपना 10 किलोग्राम वजन घटाया है।जी हां, आपने बिल्कुल ठीक पढ़ा। टोनी ने इसके लिए काफी सख्त और मेहनत वाला वर्कआउट किया और वजन कम करने के लिए खास डायट पर रहे। सबसे बड़ी बात तो यह है कि टोनी ने इस काम में किसी प्रफेशनल की मदद नहीं ली बल्कि यह सब खुद ही किया। अपने फिजिकल ट्रांसफॉर्मेशन के बारे में बात करते हुए टोनी ने बताया कि उन्हें इस किरदार के लिए पर्फेक्ट दिखने के लिए अपने शरीर से 8 पर्सेंट फैट कम करना था।वजन कम करने के लिए टोनी ने रुक-रुक कर फास्टिंग की और कीटो डायट पर चले गए। इसके बाद उन्होंने डायट के साथ ही खासी मेहनत वाला वर्कआउट रोजाना 2-3 घंटे तक किया। उन्होंने बताया कि यह काम उनके लिए खासा थकाने वाला था लेकिन उन्होंने इसे एक भी दिन मिस नहीं किया। टोनी ने बताया कि जब उन्होंने भारी खाना नहीं खाया तो उनकी बॉडी ने फैट को फ्यूल की तरह इस्तेमाल करना शुरू कर दिया। एक हफ्ते में टोनी को रिजल्ट मिलने लगे और 10 दिन में उन्होंने शूटिंग के लिए पर्फेक्ट शेप पा ली।</p><a href='../../../Output/output.html'> Back to Output page </a> </body></html>