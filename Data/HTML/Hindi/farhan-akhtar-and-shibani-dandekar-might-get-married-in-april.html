<!DOCTYPE html><html><body><h1>फरहान अख्तर अप्रैल में करेंगे गर्लफ्रेंड शिबानी दांडेकर से शादी!</h1><p><b>Authors : </b>No Author Specified</p><p><b>Published on : </b>06&#47;03&#47;2019, 14&#58;55&#58;54</p><p><b>Bollywood News: फरहान अख्तर ने हाल ही में एक चैट शो के दौरान शिबानी को लेकर बात की। इसके बाद उन्होंने शादी के सवाल पर भी जवाब दिया।</b></p><img src="https://navbharattimes.indiatimes.com/thumb/msid-68285110,width-650,resizemode-4/weather.jpg" width="500" height="600"><p>X
ऐक्टर फरहान अख्तर और उनकी कथित गर्लफ्रेंड शिबानी दांडेकर भले ही अपनी रिलेशनशिप को लेकर बात करने से कतराते हों, लेकिन उनकी हॉलिडे पिक्स, इंस्टाग्राम पोस्ट, इवेंट में साथ में मौजूदगी रिश्ते पर मुहर लगाती दिखती है। हाल ही में शिबानी ने ऐसी तस्वीर शेयर की थी जिसके बाद दोनों के सगाई कर लेने को लेकर चर्चा शुरू हो गई थी। अब दोनों की शादी की संभावना को लेकर फरहान ने बयान दिया है।एक चैट शो में भूमि पेडनेकर के साथ पहुंचे फरहान अख्तर ने अपनी पर्सनल और लव लाइफ को लेकर खुलकर बात की। शिबानी के साथ शादी का सवाल किए जाने पर उन्होंने कहा कि वह अप्रैल में शादी कर सकते हैं 'इन अप्रैल, वी मे'। अब यह बात कितनी सच होती है यह तो अगले महीने ही पता चल सकेगा। वैसे अगर दोनों शादी के बंधन में बंधते हैं तो फरहान के लिए यह दूसरा विवाह होगा।शिबानी दांडेकर ने हाल ही में एक फोटो शेयर किया था, जिसमें वह फरहान अख्तर का हाथ पकड़े दिख रही हैं। दोनों के हाथों पर स्टाइलिश रिंग्स नजर आ रही थीं। शिबानी और फरहान के एक साथ रिंग्स पहने फोटो सामने आने के बाद से दोनों के सगाई कर लेने का अनुमान लगाया जा रहा है।इस स्टार कपल के रिश्ते में होने की बात तब सामने आई थी जब शिबानी ने सोशल मीडिया पर एक मिस्ट्री मैन के साथ तस्वीर शेयर की थी। फैन्स को यह पहचानने में देर नहीं लगी कि यह शख्स फरहान अख्तर हैं। इसके बाद से ही दोनों एक-दूसरे के साथ बिताए पलों के फोटोज शेयर करते दिखाई देते हैं।</p><a href='../../../Output/output.html'> Back to Output page </a> </body></html>