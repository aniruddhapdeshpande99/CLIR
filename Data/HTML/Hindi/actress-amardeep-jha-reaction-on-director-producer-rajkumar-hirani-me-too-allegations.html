<!DOCTYPE html><html><body><h1>#Me Too: सेक्शुअल हैरेसमेंट में फंसे हिरानी को इस ऐक्ट्रेस ने कहा 'देवता'</h1><p><b>Authors : </b>No Author Specified</p><p><b>Published on : </b>14&#47;01&#47;2019, 13&#58;18&#58;30</p><p><b>Bollywood News: मीटू मामले के तहत निर्माता-निर्देशक राजकुमार हिरानी पर उनकी असिस्टेंट डायरेक्टर ने यौन अत्पीड़न का आरोप लगाया है। हिरानी पर लगे इस आरोप से इंडस्ट्री के लोग शॉक्ड हैं। अब इस पर हिरानी की फिल्म 'थ्री इडियट्स में काम कर चुकी ऐक्ट्रेस अमरदीप झा ने प्रतिक्रिया दी है। हम आपको बताते हैं उन्होंने क्या कहा है?</b></p><img src="https://navbharattimes.indiatimes.com/thumb/msid-67527684,width-650,resizemode-4/weather.jpg" width="500" height="600"><p>डायरेक्टर-प्रॉड्यूसर राजकुमार हिरानी एक महिला के सेक्शुअल हैरेसमेंट के आरोप में फंस गए हैं। हिरानी पर फिल्म 'संजू' में उनकी अस‍िस्टेंट डायरेक्टर रही एक महिला ने यौन शोषण का आरोप लगाया हैं। हिरानी ने पूरे मामले में खुद को निर्दोष बताया है। फिल्म 'पीके' और 'थ्री इडियट्स' में हिरानी के साथ काम कर चुकीं ऐक्ट्रेस अमरदीप झा से इस बारे में बात की गई। उन्होंने कहा कि हिरानी पर लगे ऐसे आरोपों पर यकीन करना नामुमकिन है।अमरदीप ने एक वेबसाइट से बातचीत में कहा कि- 'मैं हैरान हूं। मैं यकीन नहीं कर सकती। वे ऐसे इंसान हैं, जिन्हें मैंने करीब से देखा है। फिल्म के सेट पर वे किसी देवता से कम नहीं थे। वह सेट पर सबसे समान बर्ताव करते थे। सेट पर हुई बातचीत के दौरान मैंने उन्हें जितना जाना है उस आधार पर यह सब चौंकाने वाला है। मैं ऐसा सपने में भी नहीं सोच सकती।' अमरदीप ने बयान दिया कि, 'जब मैंने ये खबर सुनी तो मैं हैरान रह गई। मैं आरोप लगाने वाली लड़की पर कोई कमेंट नहीं कर सकती, लेकिन मुझे हिरानी पर पूरा यकीन है।'गौरतलब है कि हिरानी पर आरोप लगाने वाली महिला ने एक वेबसाइट से अपनी आपबीती शेयर की थी। पीड़िता ने बताया कि 'संजू' के पोस्ट प्रोडक्शन के 6 महीने उसके लिए कितने कठिन थे। हिरानी ने एक से अधिक बार उसके साथ अभद्रता की है। वहीं हिरानी ने खुद को निर्दोष और इसे उन्हें बदनाम करने की साजिश बताया है। पीड़िता के मुताबिक उसने इसकी शिकायत 'संजू' के सह निर्माता विधु विनोद चोपड़ा और उनकी वाइफ अनुपमा चोपड़ा से मेल के जरिए की थी।</p><a href='../../../Output/output.html'> Back to Output page </a> </body></html>