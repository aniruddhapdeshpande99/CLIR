<!DOCTYPE html><html><body><h1>Aamir Khan ने किया इकॉनमी क्लास में ट्रैवल, विडियो वायरल</h1><p><b>Authors : </b>No Author Specified</p><p><b>Published on : </b>23&#47;04&#47;2019, 21&#58;19&#58;22</p><p><b>Bollywood News: आमिर खान ने हाल ही में इकॉनमी क्लास में ट्रैवल किया। फ्लाइट के दौरान लोगों ने उनका विडियो बना लिया, जो अब वायरल हो रहा है।</b></p><img src="https://navbharattimes.indiatimes.com/thumb/msid-65088682,width-650,resizemode-4/weather.jpg" width="500" height="600"><p>बॉलिवुड में लगातार नए ऐक्टर्स डेब्यू कर रहे हैं, जो ऐक्टिंग के मामले में कड़ी टक्कर देते दिख रहे हैं। पहली फिल्म किसी भी ऐक्टर के लिए अहम होती है, क्योंकि यह उनके बॉलिवुड करियर को इस्टैब्लिश करती है। ऐसे कई सितारे हैं जिनकी डेब्यू फिल्म ने बॉक्सऑफिस पर जमकर कमाई की, तो कुछ ऐसे भी रहे जिनकी पहली फिल्म ज्यादा अच्छा परफॉर्म नहीं कर सकी।
क्या कभी आपने सोचा है कि आमिर खान, शाहरुख खान, सलमान खान और अक्षय कुमार जैसे बॉलिवुड के दिग्गज सितारों की पहली फिल्म ने बॉक्सऑफिस पर कैसा परफॉर्म किया होगा। चलिए जानते हैं आज कमाई के मामले में सभी रेकॉर्ड तोड़ देने वाले बी-टाउन सुपरस्टार की डेब्यू फिल्मों ने कितनी कमाई की थी।
आमिर खान की डेब्यू फिल्म 'कयामत से कयामत' थी, जो साल 1988 में रिलीज हुई थी। इस फिल्म में आमिर के साथ जूही चावला लीड रोल में थीं। यह फिल्म दर्शकों को काफी पसंद आई थी। इसने बॉक्सऑफिस पर 4.70 करोड़ रुपए की कमाई की थी।
सलमान खान की डेब्यू फिल्म वैसे तो 'बीवी हो तो ऐसी' थी, लेकिन लीड किरदार उन्होंने पहली बार 'मैंने प्यार किया' में निभाया था। पहली फिल्म में सलमान का रोल काफी छोटा था पर दूसरी फिल्म में उनका लीड रोल था। 'मैंने प्यार किया' सुपरहिट साबित हुई और सलमान सुपरस्टार बन गए। फिल्म ने बॉक्सऑफिस पर 15 करोड़ कमाए थे।
किंग खान ने साल 1992 में आई फिल्म 'दीवाना' से बॉलिवुड में कदम रखा। इस फिल्म में उनके साथ ऋषि कपूर और दिव्या भारती थीं। 'दीवाना' में शाहरुख खान की ऐक्टिंग को पसंद किया गया था। फिल्म ने कुल 7.70 का कलेक्शन किया था।
अक्षय कुमार की फिल्में आज धड़ाधड़ हिट होती हैं। हालांकि, उनकी डेब्यू फिल्म 'सौगंध' बॉक्सऑफिस पर फेल हो गई थी। इसने सिर्फ 1.40 का कलेक्शन किया था।
अजय देवगन आज हिट की गेरंटी बन चुके हैं। साल 1992 में आई उनकी डेब्यू फिल्म 'फूल और कांटे' भी दर्शकों के जरिए काफी पसंद की गई थी। इस फिल्म ने बॉक्सऑफिस पर 6.60 करोड़ की कमाई की थी।
ऐक्टर आमिर खान का एक विडियो सोशल मीडिया पर तेजी से वायरल हो रहा है। इस विडियो में वह फ्लाइट में इकॉनमी क्लास में ट्रैवल करते नजर आ रहे हैं। बॉलिवुड के इस बड़े सितारे का बिजनस क्लास में ट्रैवल न करना लोगों को हैरान कर रहा है।वायरल विडियो में आमिर खान कैजुअल कपड़ों में नजर आ रहे हैं। वह विंडो साइड की सीट पर ब्लैक टी-शर्ट और ब्लू कैप पहने दिखाई दिए। लोगों को देख वह मुस्कुरा रहे थे।वहीं इस बड़े स्टार को अपने बीच आम लोगों की तरह ट्रैवल करता देख आसपास बैठे यात्री उन्हें देख एक्साइटिड दिखे। कुछ यात्री अपनी सीट पर खड़े होकर तो कुछ सीट पर मुड़ते हुए आमिर को देखने की कोशिश करते दिखे।सोशल मीडिया पर भी आमिर को काफी तारीफ मिल रही है। यूजर्स उन्हें 'जमीन से जुड़ा सितारा' बताते हुए दूसरे स्टार्स को उनसे प्रेरणा लेने के लिए हिदायत दी। वहीं कुछ ने जाहिर किया कि आमिर के इस ऐटिट्यूड के कारण ही उनके फैन्स उन्हें पसंद करते हैं।वर्कफ्रंट की बात करें तो आमिर खान जल्द ही फिल्म फॉरेस्ट गंप की हिन्दी रीमेक में नजर आएंगे, जिसका नाम 'लाल सिंह चड्ढा' रखा गया है। फिलहाल इस मूवी से जुड़ी अन्य जानकारी सामने नहीं आ सकी है।</p><a href='../../../Output/output.html'> Back to Output page </a> </body></html>