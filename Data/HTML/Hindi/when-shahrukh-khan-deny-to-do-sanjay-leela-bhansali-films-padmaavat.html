<!DOCTYPE html><html><body><h1>संजय लीला भंसाली की फिल्‍म 'पद्मावत' में खिलजी के रोल के लिए शाहरुख ने कहा था नो</h1><p><b>Authors : </b>No Author Specified</p><p><b>Published on : </b>25&#47;01&#47;2019, 19&#58;05&#58;55</p><p><b>Bollywood News:
ऐक्‍टर शाहरुख खान ने फिल्‍म इंडस्‍ट्री में बेहतरीन निर्देशक कहे जाने वाले संजय लीला भंसाली की फिल्‍म 'पद्मावत' में काम करने से मना कर दिया था। आइए बताते हैं कि वह कौन सी वजह थी, जिसके लिए शाहरुख ने कहा था नो।</b></p><img src="https://navbharattimes.indiatimes.com/thumb/msid-67527692,width-650,resizemode-4/weather.jpg" width="500" height="600"><p>X
इंडस्‍ट्री में फिल्‍म निर्माता, स्‍क्रीनराइटर और संगीत निर्माता संजय लीला भंसाली के साथ हर ऐक्‍टर काम करना चाहता है। शाहरुख ने भी उनके साथ 'देवदास' जैसी यादगार फिल्‍म की थी। बावजूद इसके जब उनके पास संजय की फिल्‍म 'पद्मावत' का ऑफर आया तो उन्‍होंने मना कर दिया। इसके बाद ही फिल्‍म में दूसरे ऐक्‍टर की इंट्री हुई।मीडिया रिपोर्ट्स के मुताबिक इस फिल्‍म के लिए संजय लीला भंसाली ने शाहरुख खान को राजा रावल रत्‍न सिंह के किरदार के लिए अप्रोच किया था। इसपर शाहरुख ने कहा कि था कि यह काफी कमजोर रोल है इसलिए वह नहीं करेंगे। इसके बाद भंसाली ने उन्‍हें अलाउद्दीन खिलजी के किरदार के लिए कहा। इस रोल के लिए भी शाहरुख ने मना कर दिया।हालांकि फिल्‍म में अलाउद्दीन खिलजी के किरदार को मना करने के पीछे बताया जा रहा है कि फिल्‍म 'रईस' में शाहरुख ने निगेटिव किरदार किया था। उसपर उन्‍हें दर्शकों की कोई खास प्रतिक्रिया नहीं मिली। इसके चलते ही वह किसी तरह का निगेटिव रोल नहीं करना चाहते थे। इसके बाद ही फिल्‍म में खिलजी के रोल के लिए रणवीर सिंह को चुना गया।बता दें कि यह फिल्‍म पिछले साल 25 जनवरी 2018 को रिलीज हुई थी। इसके बाद आज तक लोगों पर इसकी गहरी छाप है। यही नहीं फिल्‍म ने बॉक्‍स ऑफिस पर 302 करोड़ का बिजनेस किया और वर्ल्‍डवाइड फिल्‍म ने 500 करोड़ से ज्‍यादा का कलेक्‍शन किया था। इसके किरदारों को भी अवार्ड से नवाजा गया था। कुल मिलाकर फिल्‍म 'पद्मावत ' संजय लीला भंसाली, शाहिद कपूर , रणवीर सिंह और दीपिका पादुकोण के करियर की सबसे बड़ी फिल्‍म साबित हुई।इससे ही जुड़ी एक और खबर आई थी कि ऐक्‍ट्रेस ऐश्‍वर्या राय बच्‍चन और सलमान खान को भी भंसाली इस फिल्‍म का हिस्‍सा बनाना चाहते थे। ऐश्‍वर्या ने अपने एक इंटरव्‍यू में बताया था कि उस वक्‍त खिलजी के लिए सलमान खान का नाम सामने आया था और वह उनके अपोजिट काम नहीं करना चाहती थीं। इस‍ तरह वह इस फिल्‍म का हिस्‍सा नहीं बन पाईं।</p><a href='../../../Output/output.html'> Back to Output page </a> </body></html>