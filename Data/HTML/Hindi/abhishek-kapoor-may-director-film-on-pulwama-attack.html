<!DOCTYPE html><html><body><h1>अभिषेक कपूर बनाएंगे पुलवामा अटैक पर फिल्म, तैयार हो रही स्क्रिप्ट!</h1><p><b>Authors : </b>No Author Specified</p><p><b>Published on : </b>17&#47;03&#47;2019, 10&#58;13&#58;24</p><p><b>Bollywood News: फरवरी में पुलवामा में हुए आतंकी हमले के बाद इस घटना पर फिल्म बनाने का दावा कई फिल्ममेकर्स कर चुके हैं। अब खबर है अभिषेक कपूर इस पर जल्द फिल्म बनाएंगे।</b></p><img src="https://navbharattimes.indiatimes.com/thumb/msid-68075982,width-650,resizemode-4/weather.jpg" width="500" height="600"><p>पुलवामा हमले के बाद से पूरा देश दुख में है। लोग अलग-अलग तरीके से शहीद जवानों के पीड़ित परिवारों की मदद कर रहे हैं। बॉलिवुड सिलेब्रिटीज भी इसमें पीछे नहीं हैं। जहां एक तरफ हिंदी फिल्‍म इंडस्‍ट्री पाक कलाकारों को बैन करने की मांग कर रही है तो दूसरी तरफ सिलेब्‍स पीड़ित परिवारों को अपनी-अपनी क्षमता के अनुसार मदद कर रहे हैं। जानें, किस ऐक्‍टर ने शहीदों के परिवार को कितना डोनेशन दिया...
सलमान खान बॉलिवुड के एक ऐसे ऐक्‍टर हैं जो बीइंग ह्यूमन के जरिए चैरिटी करते रहते हैं। अपनी संस्‍था के जरिए उन्‍होंने अब तक कई लोगों की मदद की है। पुलवामा हमले के बाद भी सलमान ने मदद का हाथ आगे बढ़ाया और शहीद के परिवारों को 22 लाख रुपये की मदद की। उनके इस कदम की केंद्रीय मंत्री किरन रिजिजू ने भी सराहना की।
सदी के महानायक अमिताभ बच्‍चन ने भी सीआरपीएफ जवानों के हर परिवार को 5 लाख रुपये की मदद की है।
खिलाड़ी कुमार के नाम से मशहूर अक्षय कुमार ने केंद्र सरकार के फंडरेजिंग इनिशटिव 'भारत के वीर' के जरिए 5 करोड़ का डोनेशन किया है।
पंजाबी और हिंदी फिल्‍म इंडस्‍ट्री के मशहूर ऐक्‍टर दिलजीत दोसांझ ने सीआरपीएफ जवानों के परिवारों के लिए 3 लाख का डोनेशन किया है।
म्‍यूजिक कंपोजर और सिंगर बादशाह ने सीआरपीएफ वाइव्‍स वेलफेअर एसोसिएशन फंड में 3 लाख रुपये डोनेट किए हैं।
हाल ही में रिलीज हुई फिल्‍म 'उरी: द सर्जिकल स्‍ट्राइक' की टीम ने अपने प्रॉडक्‍शन हाउस आरएसवीपी के साथ उरी अटैक/आर्मी वेलफेअर फंड, में 1 करोड़ का डोनेशन किया था। रॉनी स्‍क्रूवाला ने बताया कि उसका कुछ हिस्‍सा पुलवामा के पीड़ितों को भी जाएगा।
आने वाली कॉमिडी फिल्‍म 'टोटल धमाल' की टीम ने शहीदों के परिवारों को 50 लाख रुपये की मदद की है। यही नहीं, अजय देवगन ने ट्विटर पर घोषणा की कि मौजूदा हालात को देखते हुए पाकिस्‍तान में फिल्‍म रिलीज नहीं की जाएगी।
फरवरी में जम्मू-कश्मीर के पुलवामा में हुए आतंकी हमले के बाद इस पर फिल्म बनने की कई खबरें आ चुकी हैं। अब लेटेस्ट खबर के मुताबिक पुलवामा अटैक पर फिल्म की स्क्रिप्ट तैयार हो रही है और इसे डायरेक्टर अभिषेक कपूर बनाने वाले हैं।अभिषेक कपूर इससे पहले सुशांत सिंह और सारा अली खान स्टारर फिल्म केदारनाथ डायरेक्ट कर चुके हैं। उनकी फिल्म के साथ कुछ कॉन्ट्रोवर्सीज भी जुड़ी थीं।खबर है कि अभिषेक महावीर जैन के साथ पुलवामा पर हुए हमले पर फिल्म डिवेलप कर रहे हैं। रिपोर्ट्स के मुताबिक फिल्म 2019 के मिड में बननी शुरू हो जाएगी। फिलहाल इसकी स्क्रिप्ट पर काम हो रहा है।हालांकि इस बारे में अभिषेक या महावीर की तरफ से कोई ऑफिशल कन्फर्मेशन नहीं आया है। बताया जा रहा है कि स्क्रिप्ट तैयार होने के बाद दोनों कास्टिंग पर फोकस करेंगे।</p><a href='../../../Output/output.html'> Back to Output page </a> </body></html>