<!DOCTYPE html><html><body><h1>सूर्यवंशी में अक्षय कुमार के साथ दिखेंगी जैकलीन फर्नांडिस!</h1><p><b>Authors : </b>No Author Specified</p><p><b>Published on : </b>18&#47;03&#47;2019, 10&#58;36&#58;50</p><p><b>Bollywood News: रोहित शेट्टी की आने वाली फिल्म सूर्यवंशी में अक्षय कुमार के साथ जैकलीन फर्नाडिंस दिख सकती हैं। पहले फिल्म में लीड रोल के लिए कटरीना कैफ को लेने की खबरें थीं लेकिन फिल्म के डायरेक्टर रोहित शेट्टी ने इससे इनकार कर दिया था।</b></p><img src="https://navbharattimes.indiatimes.com/thumb/msid-68459325,width-650,resizemode-4/weather.jpg" width="500" height="600"><p>आने वाली अक्षय कुमार और रोहित शेट्टी की फिल्म सूर्यवंशी चर्चा में बनी हुई है। कभी स्टार कास्ट को लेकर तो कभी रिलीज डेट को लेकर। फिल्म अगले साल ईद को रिलीज होगी। पहले खबरें थीं कि फिल्म की रिलीज डेट फाइनल करने को लेकर सलमान खान और अक्षय कुमार के बीच बातचीत हुई थी लेकिन बाद में अक्षय ने इस बात से इनकार कर दिया था।'सूर्यवंशी' में अक्षय कुमार एक पुलिस वाले के किरदार में नजर आएंगे। अब खबरें हैं कि फिल्म में अक्षय कुमार के अपॉजिट जैकलीन फर्नांडिस नजर आएंगी! फिल्म के लिए उनका नाम फाइनल हो चुका है। पहले खबरें थीं कि फिल्म के लिए कटरीना कैफ को लिया जाएगा लेकिन बाद में रोहित शेट्टी ने इस बात से इनकार करते हुए खबर को महज अफवाह बताया था। खबरें ऐसी भी थीं कि रोहित शेट्टी सोनम कपूर को अक्षय कुमार के अपॉजिट साइन करने की सोच रहे हैं।बात करें अक्षय कुमार और जैकलीन की जोड़ी की तो इससे पहले दोनों की जोड़ी हाउसफुल और ब्रदर्स फिल्म में नजर आई थी। बता दें, सूर्यवंशी फिल्म रोहित शेट्टी की क्राइम आधारित सीरीज सिंघम का हिस्सा है। इससे पहले सिंबा ने भी लोगों को काफी आकर्षित किया था। बात करें काम की तो फिलहाल अक्षय कुमार अपनी आने वाली फिल्म केसरी के प्रमोशन में लगे हुए हैं। फिल्म होली के दिन 21 मार्च को रिलीज होगी। वहीं, जैकलीन फर्नांडिस सुशांत राजपूत के साथ ड्राइव फिल्म में काम करेंगी।</p><a href='../../../Output/output.html'> Back to Output page </a> </body></html>