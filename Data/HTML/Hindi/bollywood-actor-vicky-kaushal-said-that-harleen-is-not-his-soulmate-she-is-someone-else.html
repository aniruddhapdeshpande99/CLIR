<!DOCTYPE html><html><body><h1>हरलीन सेठी नहीं कोई और ही है ऐक्‍टर विकी कौशल की 'सोलमेट'</h1><p><b>Authors : </b>No Author Specified</p><p><b>Published on : </b>11&#47;02&#47;2019, 19&#58;53&#58;03</p><p><b>Bollywood News: बॉलिवुड ऐक्‍टर विकी कौशल ने हाल ही में इस बात का खुलासा किया था कि वह हरलीन सेठी के साथ रिलेशनशिप में हैं। लेकिन जब बात सोलमेट की हुई तो उन्‍होंने कहा कि वह हरलीन नहीं कोई और है...</b></p><img src="https://navbharattimes.indiatimes.com/thumb/msid-67946278,width-650,resizemode-4/weather.jpg" width="500" height="600"><p>में काफी कम समय में ऐक्‍टर विकी कौशल ने अपनी खासी पहचान बना ली है। हाल ही में रिलीज हुई उनकी फिल्‍म 'उरी' की जबरदस्‍त सफलता के बाद वह स्‍टार बनकर सामने आए हैं। इसके अलावा उनकी निजी जिंदगी को लेकर भी कई बातें सामने आई हैं। इसमे उन्‍होंने हाल ही में एक बात का खुलासा किया था कि वह हरलीन सेठी के साथ रिलेशन‍शिप में हैं। हालांकि अब एक इंटरव्‍यू के दौरान 'सोलमेट' के बारे में उन्‍होंने बताया कि वह हरलीन नहीं है कोई और है।बता दें कि हाल ही में एक इंटरव्‍यू के दौरान विकी कौशल से पूछा गया कि ऐसा कौन है जिसपर वह पूरी तरह से निर्भर करते हैं ? इसपर उन्‍होंने बताया कि उनकी सोलमेट उनकी गर्लफ्रेंड हरलीन सेठी नहीं है। उन्‍होंने बताया कि वह कोई और नहीं उनकी क्‍लोज फ्रेंड है। विकी ने बताया कि फिल्‍म 'गैंग्‍स ऑफ वासेपुर' की को-असिस्‍टेंट डायरेक्‍टर शिल्‍पा श्रीवास्‍तव ही उनकी सोलमेट हैं।उन्‍होंने कहा ' शिल्‍पा मेरे लिए एक दोस्‍त से बढ़कर है। वह मेरे परिवार का हिस्‍सा जैसी है। इसके अलावा वह मुझे काफी अच्‍छे से जानती भी है। उसे मेरी खामियां और खूबियां दोनों ही पता हैं।' विक्‍की ने बताया कि शिल्‍पा उनकी सबसे बड़ी क्रिटिक्‍स भी हैं। वह अक्‍सर ही उनकी ऐक्टिंग को लेकर बेबाक राय रखती हैं।इसके अलावा विकी और हरलीन की बात करें तो वह तकरीबन एक साल से एक-दूसरे को डेट कर रहे हैं। इसका खुलासा भी विकी ने खुद ही किया था। कहा जाता है कि विकी कौशल और हरलीन की मुलाकात एक कॉमन फ्रेंड आनंद तिवारी के जरिए हुई थी और उसके बाद ही दोनों एक-दूसरे को पसंद करने लगे।विकी कौशल के वर्कफ्रंट की बात करें तो वह करण जौहर की फिल्‍म 'तख्‍त' में दिखाई देंगे।</p><a href='../../../Output/output.html'> Back to Output page </a> </body></html>