<!DOCTYPE html><html><body><h1>लेजंड क्रिकेटर्स के साथ 'नशे सी चढ़ गई' पर डांस करते दिखे रणवीर सिंह</h1><p><b>Authors : </b>No Author Specified</p><p><b>Published on : </b>08&#47;04&#47;2019, 11&#58;22&#58;04</p><p><b>Bollywood News: रणवीर सिंह इन दिनों कपिल देव की भूमिका में ढलने के लिए जमकर तैयारी कर रहे हैं। फिल्म की पूरी टीम फिलहाल धर्मशाला में है। एक विडियो वायरल हो रहा है जिसमें रणवीर टीम के साथ 'नशे सी चढ़ गई' सॉन्ग पर डांस करते नजर आ रहे हैं।</b></p><img src="https://navbharattimes.indiatimes.com/thumb/msid-68772632,width-650,resizemode-4/weather.jpg" width="500" height="600"><p>बॉक्स ऑफिस पर बैक टु बैक कई हिट फिल्में दे चुके रणवीर सिंह इन दिनों अपनी सफलता को जी भरकर इंजॉय कर रहे हैं। रणवीर अब अपनी अगली फिल्म ' 83 ' की तैयारी में जी-जान से जुट चुके हैं, जो कि 1983 में क्रिकेट वर्ल्ड कप में हुई इंडिया की जीत पर बेस्ड है।इस फिल्म में जहां रणवीर दिग्गज क्रिकेट खिलाड़ी कपिल देव की भूमिका निभाते नजर आएंगे वहीं साकिब सलीम, ऐमी विर्क, हार्डी संधू, जीवा, आदिनाथ एम. कोठारी, ताहिर भसीन, पंकज त्रिपाठी और साहिल खट्टर जैसे कलाकार इंडियन क्रिकेट टीम के अहम पर्सनैलिटी की भूमिका में नजर आएंगे।बता दें कि इन दिनों पूरी स्टार कास्ट धर्मशाला में हैं, जहां सभी क्रिकेट की ट्रेनिंग ले रहे हैं। पिछले कुछ दिनों से धर्मशाला क्रिकेट स्टेडियम की तस्वीरें वायरल हो रही हैं। अब एक विडियो भी सामने आया है, जिसमें रणवीर सिंह लेजंड क्रिकेटर्स मोहिन्दर अमरनाथ और बलविन्दर सिंह संधू के साथ 'नशे सी चढ़ गई' झूमते नजर आ रहे हैं।रणवीर सोशल मीडिया पर काफी ऐक्टिव हैं और हाल ही में उन्होंने कपिल देव के साथ अपनी एक तस्वीर और विडियो शेयर किया है, जिसमें वह उनसे ट्रेनिंग लेते नजर आ रहे हैं।कबीर खान निर्देशित इस फिल्म की अधिकतर शूटिंग इंग्लैंड में होगी और कुछ पार्ट्स की शूटिंग इंडिया में होगी। बता दें कि यह फिल्म अगले साल यानी 2020 में सिनेमाघरों में रिलीज़ होगी।</p><a href='../../../Output/output.html'> Back to Output page </a> </body></html>