<!DOCTYPE html><html><body><h1>अजय देवगन ने कहा, न्‍यासा और युग को मेरी कॉमिडी फिल्‍मों का बड़ी बेसब्री से रहता है इंतजार</h1><p><b>Authors : </b>No Author Specified</p><p><b>Published on : </b>18&#47;02&#47;2019, 22&#58;42&#58;59</p><p><b>Bollywood News: बॉलिवुड के बेहतरीन कलाकारों में से एक अजय देवगन अब तक हर जॉनर की फिल्में कर चुके हैं। लेकिन उनके बच्‍चों को केवल एक खास जॉनर की फिल्‍मों का ही इंतजार रहता है। हाल ही में एक इंटरव्‍यू के दौरान अजय देवगन ने शेयर की यह बात। आइए जानते हैं...</b></p><img src="https://navbharattimes.indiatimes.com/thumb/msid-68053401,width-650,resizemode-4/weather.jpg" width="500" height="600"><p>ऐक्टर अजय देवगन तकरीबन हर जॉनर कॉमिडी, पीरियड ड्रामा और बायॉपिक फिल्‍में कर चुके हैं। वह हर बार नए अंदाज में कुछ नया करते हुए दिखाई देते हैं। दर्शक भी उन्‍हें हर तरह की फिल्‍मों में पसंद करते हैं। हां ये बात जरूर है कि दर्शकों को अजय की ऐक्‍शन फिल्‍में कुछ ज्‍यादा ही पसंद आती हैं। वहीं उनके बच्‍चों को उनकी एक खास जॉनर की फिल्‍मों का बेसब्री से इंतजार रहता है। हाल ही में दिए एक इंटरव्‍यू में अजय ने यह बातें शेयर की।अजय देवगन ने बताया कि दर्शक जहां उन्‍हें ऐक्‍शन फिल्‍मों में देखना पसंद करते हैं। वहीं उनके बच्‍चों को अजय की कॉमिडी फिल्‍मों का इंतजार रहता है। उन्‍होंने बताया कि बेटी न्‍यासा और बेटे युग उनकी दूसरी फिल्‍मों के बारें में भी पूछते हैं लेकिन कॉमिडी फिल्‍मों के लिए काफी एक्‍साइटेड रहते हैं। ऐसे में उनकी आने वाली फिल्‍म ' टोटल धमाल ' न्‍यासा और युग की वॉच लिस्‍ट में जुड़ चुकी है।इंटरव्‍यू के दौरान अजय ने बताया कि वह अपनी फिल्‍मों को कभी भी एक बार से ज्‍यादा नहीं देखते। हालांकि फनी सीन्‍स को वह कई बार देखते हैं। उन्‍होंने 'गोलमाल' और 'धमाल' के बारे में कहा ' मुझे नहीं समझ आता कि लोग इन्‍हें फिल्‍मों को ब्रेनलेस क्‍यूं कहते हैं? ' उन्‍होंने कहा ' कॉमिडी फिल्‍में बनाने में और भी ज्‍यादा सोचना पड़ता है।' अजय ने कहा 'लोगों को हंसाना आसान काम नहीं होता। किसी को हंसाने के लिए भी इंटेलिजेंस का होना बहुत जरूरी है।'वर्कफ्रंट की बात करें तो अजय की इस फिल्म 'टोटल धमाल' में अनिल कपूर, माधुरी दीक्षित, अरशद वारसी, जॉनी लीवर, रितेश देशमुख जैसे कई सितारे हैं। इसके बाद वह बॉबी देओल साजिद खान की 'हाउसफुल 4' में नजर आ सकते हैं, जिसमें उनके साथ अक्षय कुमार भी होंगे।</p><a href='../../../Output/output.html'> Back to Output page </a> </body></html>