<!DOCTYPE html><html><body><h1>'बोले चूड़ियां' में नवाजुद्दीन सिद्दीकी के साथ दिखेंगी श्रद्धा कपूर?</h1><p><b>Authors : </b>No Author Specified</p><p><b>Published on : </b>09&#47;02&#47;2019, 12&#58;04&#58;22</p><p><b>Bollywood News: ऐक्टर नवाजुद्दीन सिद्दीकी के भाई शम्स नवाब सिद्दीकी डायरेक्शन के फील्ड में कदम रखने जा रहे हैं। वह 'बोले चूड़ियां' नाम की फिल्म का डायरेक्शन करेंगे। वह इस फिल्म में नवाज के ऑपोजिट श्रद्धा कपूर को लेना चाहते हैं।</b></p><img src="https://navbharattimes.indiatimes.com/thumb/msid-67912036,width-650,resizemode-4/weather.jpg" width="500" height="600"><p>X
श्रद्धा कपूर की शादी पर शक्ति कपूर ने तोड़ी चुप्पी
X
समय के सबसे बेहतरीन ऐक्टर्स में से एक माने जाने वाले नवाजुद्दीन सिद्दीकी ने अपनी फिल्मों और ऐक्टिंग के बलबूत लाखों लोगों के दिलों में अपनी जगह बना ली है। वैसे तो नवाज की ऐक्टिंग की तारीफ लगभग हर फिल्म में की जाती है लेकिन 'गैंग्स ऑफ वासेपुर', 'मांझी: द माउंटेन मैन', 'रमन राघव 2.0' और हाल में रिलीज हुई 'ठाकरे' कुछ ऐसी फिल्में हैं जो उनके करियर में माइलस्टोन मानी जाती हैं।अब नवाज अगली फिल्म 'बोले चूड़ियां' में नजर आएंगे जिसे पहली बार उनके भाई शम्स नवाब सिद्दीकी डायरेक्ट करने जा रहे हैं। खबरों की माने तो शम्स इस समय अपनी फिल्म के लिए फीमेल लीड रोल के लिए हिरोइन की तलाश कर रहे हैं। सूत्रों के मुताबिक, इसके लिए उन्होंने श्रद्धा कपूर से कॉन्टैक्ट किया है और उन्हें फिल्म की स्टोरी सुनाई है।कहा जा रहा है कि श्रद्धा को फिल्म की कहानी तो पसंद आई है लेकिन अभी तक उन्होंने फिल्म के लिए अपनी कन्फर्मेशन नहीं दी है क्योंकि वह अपनी अन्य फिल्मों में काफी बिजी हैं। अभी श्रद्धा फिल्म 'साहो' की शूटिंग कर रही हैं जिसमें उनके अपॉजिट सुपरस्टार प्रभास हैं। इसके बाद वह रेमो डिसूजा की अगली फिल्म 'स्ट्रीट डांसर' की शूटिंग करेंगी जिसमें उनके साथ वरुण धवन दिखाई देंगे। अब देखना दिलचस्प होगा कि नवाज के साथ श्रद्धा की जोड़ी बनती है या नहीं।</p><a href='../../../Output/output.html'> Back to Output page </a> </body></html>