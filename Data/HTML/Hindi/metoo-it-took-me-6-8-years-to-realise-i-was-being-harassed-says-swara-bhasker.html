<!DOCTYPE html><html><body><h1>मुझे सालों बाद पता चला कि मेरा यौन शोषण हुआ है: Swara Bhasker</h1><p><b>Authors : </b>No Author Specified</p><p><b>Published on : </b>20&#47;01&#47;2019, 14&#58;40&#58;20</p><p><b>Bollywood News: बॉलिवुड में पिछले कुछ समय से #MeToo कैंपेन के तहत सेक्शुअल हैरसमेंट पर बहस छिड़ी हुई है। हाल में इस बारे में ऐक्ट्रेस स्वरा भास्कर ने एक चर्चा में भाग लेते हुए कहा कि उनके साथ भी सेक्शुअल हैरसमेंट हुआ लेकिन इसे पहचानने में उन्हें कई साल लग गए।</b></p><img src="https://navbharattimes.indiatimes.com/thumb/msid-67615721,width-650,resizemode-4/weather.jpg" width="500" height="600"><p>X
X
इतने साल क्यों चुप रहीं...? 'संस्कारी बाबू' आलोक नाथ पर रेप का आरोप लगाने वाली ...
X
Swara Bhasker ने हाल में खुलासा किया है कि एक डायरेक्टर ने उनका यौन शोषण किया था लेकिन उन्हें इस बात को जानने में 6-8 साल लग गए। स्वरा ने किसी का नाम लिए बगैर कहा कि यह हैरसमेंट वर्क प्लेस पर हुआ था और डायरेक्टर काफी हिंसक था।स्वरा ने कहा, 'जब एक पैनल डिस्कशन में मैंने किसी का एक्सपीरियंस सुना तब मुझे 6-8 साल बाद पता चला कि मेरा भी यौन शोषण हुआ था। मैंने सोचा कि मेरे साथ जो 3 साल पहले हुआ था वह वास्तव में सेक्शुअल हैरसमेंट था। मैंने कभी इस बारे में कभी सोचा भी नहीं था क्योंकि मैं बच गई थी। मैं बच इसलिए गई क्योंकि उस व्यक्ति ने मुझे छुआ नहीं था और मैं बचने में कामयाब हो गई।'स्वरा सेक्शुअल हैरसमेंट पर होने वाले पैनल डिस्कशन में बोल रही थीं जिसमें ऐक्ट्रेस दिया मिर्जा और आनंद पटवर्धन भी शामिल थे। स्वरा ने कहा, 'हम अपनी बच्चियों को ठीक से एजुकेट ही नहीं करते हैं जिसके कारण वह सेक्शुअल हैरसमेंट करने वाले के व्यवहार को समझ नहीं पाती हैं।'उन्होंने कहा, 'भारतीय संस्कृति में सेक्शुऐलिटी के बारे में खामोशी बरती जाती है। भारत ही नहीं बल्कि पूरी दुनिया में सेक्शुअल हैरसमेंट की ठीक से पहचान ही नहीं हो पाती है। हम केवल ऐसी हरकतों से थोड़े बेचैन हो जाते हैं।' स्वरा ने कहा कि ऐसे मामलों में अधिकांश महिलाएं कानूनी कार्रवाई करने से इसलिए बचती हैं क्योंकि इसके बाद समाज में उनके साथ ही गलत व्यवहार किया जाता है।</p><a href='../../../Output/output.html'> Back to Output page </a> </body></html>