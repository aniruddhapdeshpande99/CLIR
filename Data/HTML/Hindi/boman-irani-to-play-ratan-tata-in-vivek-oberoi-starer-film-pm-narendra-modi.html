<!DOCTYPE html><html><body><h1>'PM Narendra Modi' बायॉपिक में हुई बमन ईरानी की एंट्री, निभा रहे हैं बिजनस मैन का किरदार</h1><p><b>Authors : </b>No Author Specified</p><p><b>Published on : </b>21&#47;02&#47;2019, 12&#58;13&#58;36</p><p><b>Bollywood News: 'पीएम नरेन्द्र मोदी' की बायॉपिक की शूटिंग शुरू हो चुकी है और फिल्म में अहम किरदार निभा रहे अभिनेताओं का नाम भी सामने आ रहा है, अब इस फिल्म से बमन ईरानी का नाम भी जुड़ गया है।</b></p><img src="https://navbharattimes.indiatimes.com/thumb/msid-67423165,width-650,resizemode-4/weather.jpg" width="500" height="600"><p>X
X
स्टारर 'पी एम नरेंद्र मोदी' की बायॉपिक से अब एक और अभिनेता का नाम जुड़ गया है। फिल्म के मेकर्स ने कन्फर्म किया कि 'पी एम नरेंद्र मोदी' में बिजनस मैन रतन टाटा की भूमिका के लिए बमन ईरानी को कास्ट कर लिया गया है। कुछ दिनों पहले ही अभिनेता मनोज जोशी को अमिता शाह के रोल के लिए फाइनल किया गया था।निर्देशक उमंग कुमार ने फिल्म में रतन टाटा की भूमिका के लिए बमन ईरानी को साइन कर लिया है। बमन ईरानी ने 17 फरवरी को अहमदाबाद में संदीप सिंह और सुरेश ओबेरॉय के प्रोडक्शन में बन रही इस फिल्म में अपने हिस्से की शूटिंग भी शुरू कर दी है। फिल्म से जुड़ने के बाद बमन ने कहा, 'जब भी मैंने अपनी तस्वीरें सोशल मीडिया पर शेयर कीं, तो बहुत से लोगों ने कहा कि मैं रतन टाटा से मिलता जुलता हूं, फिल्म में ऐसा ही मेरा कैरेक्टर होगा। मुझे उमंग से जब इस रोल के लिए कॉल आया तो मैंने इसे तुरंत स्वीकार कर लिया।'बमन कहते हैं, 'रतन टाटा ने गुजरात में नैनो प्लांट लगाया था, जिसने राज्य के विकास में महत्वपूर्ण भूमिका निभाई है और यह पहलू हमारी कहानी का एक हिस्सा है। मैंने कई बार रतन टाटा से मुलाकात की है, वह बेहद मृदुभाषी हैं और उन बेहतरीन सज्जनों में से एक हैं, जो अनुग्रह और दया से भरे हुए हैं। फिल्म में उनका रोल निभाने के लिए मैं इन दिनों उनके विडियो और ऑडियो क्लिप को ऑनलाइन देख रहा हूं, जो अधिकतर सम्मेलनों के भाषण हैं। मेरा सारा ध्यान उनके व्यक्तित्व को सटीक रूप से प्राप्त करना है।'फिल्म में ऐक्ट्रेस बरखा बिष्ट, नरेंद्र मोदी की पत्नी जसोदाबेन के किरदार में दिखेंगी और मशहूर ऐक्ट्रेस जरीना वहाब पीएम मोदी की मां हीराबेन मोदी की भूमिका में दिखाई देंगी। फिल्म से अभिनेता प्रशांत नारायण का नाम भी जुड़ गया है, वह मोदी की बायॉपिक में मुख्य खलनायक की भूमिका में होंगे।</p><a href='../../../Output/output.html'> Back to Output page </a> </body></html>