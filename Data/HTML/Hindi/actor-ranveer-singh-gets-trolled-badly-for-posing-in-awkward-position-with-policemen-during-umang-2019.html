<!DOCTYPE html><html><body><h1>पुलिसवालों की गोद में कूदने पर बुरी तरह ट्रोल हुए रणवीर सिंह, लोगों ने किए आपत्तिजनक कॉमेंट</h1><p><b>Authors : </b>No Author Specified</p><p><b>Published on : </b>29&#47;01&#47;2019, 08&#58;26&#58;34</p><p><b>Bollywood News: हाल ही में हुए उमंग 2019 समारोह के दौरान रणवीर सिंह पुलिसवालों के साथ मस्ती करते हुए उनकी गोद में कूदकर चढ़ गए, जिस पर लोगों ने उन्हें बुरी तरह ट्रोल कर दिया।</b></p><img src="https://navbharattimes.indiatimes.com/thumb/msid-67733485,width-650,resizemode-4/weather.jpg" width="500" height="600"><p>लोगों ने ऐसे ऐसे कॉमेंट किए हैं
हाल ही में मुंबई में उमंग पुलिस अवॉर्ड समारोह आयोजित किया गया, जिसमें बॉलिवुड जगत की कई हस्तियां शामिल हुईं। ऐक्टर रणवीर सिंह भी इस फंक्शन में शामिल हुए। रणवीर जब भी किसी फंक्शन में शामिल होते हैं तो अपने यूनीक अंदाज से सभी का दिल जीत लेते हैं, लेकिन उमंग 2019 में उन्होंने कुछ ऐसा कर दिया, जिससे उनके फैंस बेहद नाराज़ हो गए और सोशल मीडिया पर बुरी तरह ट्रोल कर दिया।दरअसल उमंग 2019 के दौरान रणवीर वहां मौजूद पुलिस अधिकारियों से मिले और उनके साथ खूब मस्ती की। लेकिन मस्ती के दौरान रणवीर सिंह पुलिसवालों की गोद में कूद गए और बड़ा ही अजीबोगरीब पोज दिया। भले ही पुलिसवाले रणवीर के इस अंदाज़ से खुश थे, लेकिन सोशल मीडिया पर लोगों को यह रास नहीं आया। कई लोगों ने तो रणवीर के लिए अपशब्दों को इस्तेमाल तक किया।हालांकि कुछ लोग ऐसे भी रहे, जिन्होंने रणवीर के इस बिंदास अंदाज की तारीफ की और कहा कि वह जहां जाते हैं सभी को हंसाते हैं और मनोरंजन करते हैं। वहीं कई लोगों ने कहा हर किसी को इंजॉय करने का हक है, फिर चाहे वह पुलिसवाले ही क्यों न हों।उमंग 2019 में जो फिल्मी सितारे शामिल हुए, उनमें अमिताभ बच्चन, अक्षय कुमार, रवीना टंडन, शिल्पा शेट्टी कुंद्रा, आलिया भट्ट, रणबीर कपूर, कटरीना कैफ, अजय देवगन, उर्मिला मातोंडकर, तबू, सारा अली खान और जाह्नवी कपूर का नाम भी है।बात करें रणवीर की फिल्मों की तो हाल ही में उनकी 'सिंबा' रिलीज़ हुई थी, जिसमें उनके इंस्पेक्टर भालेराव के किरदार और ऐक्टिंग को लोगों ने काफी पसंद किया। जल्द ही वह करण जौहर की फिल्म 'तख्त' की शूटिंग शुरू करेंगे।</p><a href='../../../Output/output.html'> Back to Output page </a> </body></html>