<!DOCTYPE html><html><body><h1>शाहरुख और विकी कौशल के बाद अब राकेश शर्मा की बायॉपिक में होंगे कार्तिक आर्यन?</h1><p><b>Authors : </b>No Author Specified</p><p><b>Published on : </b>28&#47;01&#47;2019, 15&#58;09&#58;33</p><p><b>Bollywood News: 'सारे जहां से अच्छा' नाम से बनने वाली राकेश शर्मा की बायॉपिक काफी समय से चर्चा में है। पहले इसमें शाहरुख लीड रोल निभाने वाले थे लेकिन उन्होंने यह फिल्म छोड़ दी। अब कहा जा रहा है कि फिल्म में विकी कौशल या कार्तिक आर्यन को कास्ट किया जा सकता है।</b></p><img src="https://navbharattimes.indiatimes.com/thumb/msid-67723073,width-650,resizemode-4/weather.jpg" width="500" height="600"><p>'लव आज कल' की सीक्वल में होंगे कार्तिक आर्यन और सारा अली खान?
X
विक्की कौशल ने अपने 'सीरियस रिलेशनशिप' पर तोड़ी चुप्पी
X
अंतरिक्षयात्री राकेश शर्मा पर बनने वाली बायॉपिक पिछले काफी समय से चर्चा में है। पहले यह फिल्म आमिर खान को ऑफर की गई थी लेकिन उन्होंने यह फिल्म छोड़ दी। बाद में पता चला कि इस फिल्म में शाहरुख खान लीड रोल निभाएंगे। लेकिन शाहरुख ने भी बाद में इस फिल्म में काम करने से इनकार कर दिया था।हाल में ऐसी रिपोर्ट आई थी कि शाहरुख के बाद इस फिल्म के मेकर विकी कौशल को लीड रोल में लेना चाहते हैं। और अब ऐसी खबर आ रही है कि इस फिल्म के लिए कार्तिक आर्यन के नाम पर भी विचार किया जा रहा है। 'सारे जहां से अच्छा' नाम से बनने वाली इस फिल्म के मेकर्स चाहते हैं कि शाहरुख के फिल्म छोड़ने के बाद लीड रोल में किसी यंग ऐक्टर को कास्ट किया जाए।बताया जा रहा है कि कुछ दिन पहले डायरेक्टर महेश मथाई ने कार्तिक आर्यन से मुलाकात भी थी लेकिन फिल्म की नरेशन नहीं दी है। इस बीच बता दें कि विकी कौशल भी कुछ दिन पहले प्रड्यूसर सिद्धार्थ रॉय कपूर के ऑफिस में जाते देखे गए थे। हालांकि अभी तक इस फिल्म के बारे में कोई भी ऑफिशल अनाउंसमेंट नहीं हुआ है। अब देखना दिलचस्प होगा कि फिल्म में कौन राकेश शर्मा के किरदार में नजर आएंगे।</p><a href='../../../Output/output.html'> Back to Output page </a> </body></html>