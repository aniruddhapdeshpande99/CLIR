<!DOCTYPE html><html><body><h1>अपने 50वें जन्मदिन पर जोरदार पार्टी करेंगे Manoj Bajpayee</h1><p><b>Authors : </b>No Author Specified</p><p><b>Published on : </b>21&#47;04&#47;2019, 09&#58;28&#58;51</p><p><b>Bollywood News: मनोज बाजपेयी इस साल अपना 50वां जन्मदिन मनाएंगे। उन्होंने बॉलिवुड में 25 साल पूरे किए हैं और इसी साल उन्हें पद्मश्री से भी सम्मानित किया गया है। इसलिए मनोज की पत्नी शबाना उर्फ नेहा इस साल जोरदार पार्टी देने जा रही हैं।</b></p><img src="https://navbharattimes.indiatimes.com/thumb/msid-68973631,width-650,resizemode-4/weather.jpg" width="500" height="600"><p>X
X
टैलंटेड ऐक्टर्स में से एक मनोज बाजपेयी इस साल 23 अप्रैल को पूरे 50 साल के होने जा रहे हैं। इसके साथ ही उन्हें बॉलिवुड में भी 25 साल पूरे होने जा रहे हैं। मनोज ने साल 1994 में गोविंद निहलानी की फिल्म 'द्रोहकाल' में एक छोटे से रोल से बॉलिवुड में कदम रखा था। इसके बाद मनोज ने शेखर कपूर की मशहूर फिल्म ' बैंडिट क्वीन ' में मान सिंह का किरदार निभाया था।जल्द ही, मनोज डायरेक्टर राम गोपाल वर्मा की नजर में आ गए और उन्हें 'सत्या' का भीखू महात्रे का रोल मिला। इसके बाद तो मनोज ने कभी पीछे मुड़कर नहीं देखा। मनोज ने इसके बाद बॉलिवुड में एक से एक बेहतरीन और यादगार रोल किए हैं। उन्होंने ऐक्ट्रेस नेहा, जिनका असली नाम शबाना है, से शादी की है। हालांकि मनोज बहुत ज्यादा सोशल नहीं हैं लेकिन इस साल बहुत सारे ऐसे कारण हैं जिनके लिए इस साल उनकी पत्नी एक बड़ी पार्टी रखने जा रही हैं। इन कारणों में मनोज का इस साल पद्मश्री से सम्मानित होना भी शामिल है।मनोज ने इंडस्ट्री में एक लंबा वक्त गुजार लिया है। उन्का मानना है कि फिल्मों की संख्या से ज्यादा यहां टिका रहना ज्यादा जरूरी है। मनोज अपने अब तक के सफर और सफलताओं को अपने खास लोगों के साथ सेलिब्रेट करना चाहते हैं। मनोज का मानना है कि बॉलिवुड में उनके ये 25 साल काफी उथल-पुथल वाले रहे लेकिन इसी दौरान उन्हें भीखू महात्रे, सरदार खान और डॉक्टर रामचंद्र सिरस जैसे यादगार किरदार निभाने का मौका मिला।</p><a href='../../../Output/output.html'> Back to Output page </a> </body></html>