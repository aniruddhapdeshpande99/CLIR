<!DOCTYPE html><html><body><h1>जानें, महिला दिवस पर कंगना रनौत ने क्या कहा</h1><p><b>Authors : </b>No Author Specified</p><p><b>Published on : </b>08&#47;03&#47;2019, 14&#58;25&#58;10</p><p><b>Bollywood News: हिरोइन को हीरो से कम मेहनताने का मामला हो, #MeToo जैसे अभियान हों या महिलाओं को लेकर किसी भी तरह की असमानता का मामला हो, अभिनेत्री कंगना रानौत की आवाज सदैव बुलंद रहती है, महिला दिवस पर भी कंगना ने महिलाओं को संदेश दिया है।</b></p><img src="https://navbharattimes.indiatimes.com/thumb/msid-68317601,width-650,resizemode-4/weather.jpg" width="500" height="600"><p>X
X
मौका हो अंतरराष्ट्रीय महिला दिवस का और बॉलिवुड की मर्दानी कंगना रनौत खामोश रहे, ऐसा कैसे हो सकता है। कंगना ने इस खास अवसर पर दुनिया भर की महिलाओं को बधाई दी है और एक स्टेटमेंट जारी कर महिलाओं को संदेश देते हुए कहा है कि अपने आप पर विश्वास रखें। कंगना फिल्म इंडस्ट्री में अपने बेबाकीपन के लिए मशहूर हैं। वह अपनी बातों को बिना किसी फिल्टर कहती हैं।महिला दिवस पर कंगना ने कहा है, 'महिलाएं उतनी ही सशक्त है, जितना वह खुद को मानती हैं। यदि आप इस बात में विश्वास नहीं रखती कि आप समान हैं, तो विश्वास रखें, इस पर कोई और विश्वास नहीं रखेगा कि आप समान हैं।' कंगना ने अपनी फिल्म 'मणिकर्णिका' की सक्सेस पार्टी के दौरान कहा था, 'महिलाएं सदा से ही शक्तिशाली रही हैं। उन्हें और सशक्त करने की आवश्यकता नहीं है। हमारी माताओं ने उन सभी चीजों से हमें दूर रखा है या बचाए रखा है, जिससे हमें खतरा था। जिससे इस बात का पता चलता है कि उन्हें इस बात की जानकारी दी कि उनकी क्षमता क्या है और वह क्या करने में सक्षम है। मुझे नहीं लगता महिलाओं को सशक्तिकरण की आवश्यकता है। महिलाओं को कमजोर दर्शाना कुछ नहीं बस एक प्रापगैन्ड है।'आज महिला दिवस के खास मौके पर ही कंगना ने अपनी फिल्म ' पंगा ' की रिलीज़ डेट की घोषणा कर दी है। 'पंगा' अगले साल रिपब्लिक डे पर रिलीज़ की गई थी। कंगना ने बड़ी सतर्कता से यह महत्वपूर्ण दिन अपनी फिल्म के लिए बुक कर लिया है। इस फिल्म में वह कबड्डी प्लेयर के रोल में नजर आएंगी। फिल्म अश्विनी अय्यर तिवारी के डायरेक्शन में बन रही है और फिल्म में नीना गुप्ता और रिचा चड्ढा भी अहम किरदार निभा रही हैं।</p><a href='../../../Output/output.html'> Back to Output page </a> </body></html>