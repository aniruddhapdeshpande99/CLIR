<!DOCTYPE html><html><body><h1>करण जौहर मुझे भी लॉन्च करें: खुशी कपूर</h1><p><b>Authors : </b>No Author Specified</p><p><b>Published on : </b>08&#47;02&#47;2019, 09&#58;48&#58;02</p><p><b>Bollywood News: जाह्नवी कपूर की बहन खुशी कपूर चाहती हैं कि जाह्नवी की तरह ही करण जौहर उन्हें भी लॉन्च करें, वैसे एक बातचीत के दौरान करण ने भी यह कहा था कि अगले साल लॉन्च होने वाले स्टारकिड में खुशी कपूर का नाम है।</b></p><img src="https://navbharattimes.indiatimes.com/thumb/msid-67894990,width-650,resizemode-4/weather.jpg" width="500" height="600"><p>जाह्नवी कपूर और सारा अली खान की सीनियर कहे जाने पर आलिया भट्ट ने दिया ये जवाब
X
'धड़क' के ट्रेलर लॉन्च पर बहन जाह्नवी के गले लगकर रोईं खुशी कपूर
X
दिवंगत अभिनेत्री श्रीदेवी की बेटी जाह्नवी कपूर के बाद अब बहन खुशी कपूर भी फिल्म इंडस्ट्री में आने की तैयारी में हैं। हालाकि जब जाह्नवी की फिल्म 'धड़क' रिलीज़ होने वाली थी, तब खुशी के बारे में यह कहा जा रहा था कि उनकी दिलचस्पी फिल्मों में नहीं बल्कि मॉडलिंग में है, लेकिन अब लगता है अपनी बहन जाह्नवी की कामयाबी देखकर खुशी ने फिल्मों में जाने का मन बना लिया है। कलर्स इनफिनिटी चैट शो में बातचीत के दौरान खुशी ने बताया कि वह ऐक्टिंग करना चाहती हैं।खुशी ने यह भी बताया कि वह चाहती हैं कि बहन जाह्नवी की तरह ही निर्देशक-निर्माता करण जौहर उनके मेंटर बनकर उन्हें लॉन्च करें। खुशी कहती हैं, 'मैं आशा करती हूं कि करण जौहर ने जैसे जाह्नवी, आलिया और वरुण सहित कई ऐक्टर्स को स्टार बनाया है, वैसे ही मैं भी उनके देख-रेख में अपना करियर बनाऊं। करियर को लेकर मैं करण पर ब्लाइंडली विश्वास कर सकती हूं।'जब खुशी से यह पूछा गया कि किस स्टार के साथ वह परदे पर अपनी शुरुआत करना चाहती हैं? इस सवाल के जवाब में वह कहती हैं, 'बाकी सब मामलो में मेरे पापा बोनी कपूर डिसीजन लेंगे कि किसके साथ मुझे डेब्यू करना है।'खुशी की बातों से लगता है जाह्नवी के बाद अब करण जौहर ने खुशी को लॉन्च करने की पूरी तैयारी कर ली है। इस तरह करण के खेमे में एक और स्टारकिड की एंट्री हो गई है। अब देखना यह दिलचस्प होगा कि करण, खुशी की जोड़ी किस अभिनेता के साथ बनाते हैं। हालाकि करण जौहर ने खुद भी नेहा धूपिया के शो में यह कहा था कि साल 2019 में खुशी कपूर फिल्मों में डेब्यू करेंगी।</p><a href='../../../Output/output.html'> Back to Output page </a> </body></html>