<!DOCTYPE html><html><body><h1>'केसरी' होने वाली है रिलीज, बीएसफ जवानों से मिले अक्षय कुमार और परिणीति चोपड़ा</h1><p><b>Authors : </b>No Author Specified</p><p><b>Published on : </b>19&#47;03&#47;2019, 18&#58;04&#58;12</p><p><b>Bollywood News: बॉलिवुड ऐक्‍टर अक्षय कुमार अपनी फिल्‍मों के प्रमोशन पर हमेशा ही कुछ न कुछ खास करते ही रहते हैं। इस बार भी जब वह दिल्‍ली पहुंचे तो उन्‍होंने बीएसएफ जवानों से मुलाकात की।</b></p><img src="https://navbharattimes.indiatimes.com/thumb/msid-68483234,width-650,resizemode-4/weather.jpg" width="500" height="600"><p>Always a treat to meet the Jawans from @BSF_India . Their training, passion and enthusiasm is top-notch, always a l… https://t.co/AilWHwBpZc — Akshay Kumar (@akshaykumar) 1552992699000
फिल्‍म इंडस्‍ट्री के शानदार ऐक्‍टर्स में से एक अक्षय कुमार अपनी फिल्‍मों के प्रमोशन को लेकर अक्‍सर कुछ न कुछ अलग ही करते नजर आते हैं। वह अपनी फिल्‍मों को लेकर लोगों के साथ कनेक्‍ट करते हैं। उनसे मुलाकात करते हैं, उनका यही स्‍टाइल उन्‍हें लोगों के बीच सुपरहिट बनाता है। इस बार भी जब वह फिल्‍म ' केसरी ' के प्रमोशन के लिए दिल्‍ली पहुंचे तो उन्‍होंने और ऐक्‍ट्रेस परिणीति चोपड़ा ने बीएसएफ जवानों से मुलाकात की।मीडिया रिपोर्ट्स के मुताबिक 'केसरी' के प्रमोशन के लिए दिल्‍ली पहुंचे अक्षय और परिणीति चोपड़ा ने बीएसएफ जवानों के साथ वक्‍त बिताया। इसके अलावा अक्षय ने बीएसएफ जवानों के साथ 'केसरी' के गाने पर जमकर डांस किया। उन्‍होंने इसका विडियो शेयर करते हुए बीएसएफ के लिए प्‍यारा सा मेसेज भी पोस्‍ट किया।इसके अलावा एक दूसरे विडियो में अक्षय बीएसएफ की महिला जवान के साथ फाइटिंग करते भी नजर आ रहे हैं। इसके बाद वह उसे हग करते हैं। अक्षय के इन विडियोज पर उनके फैंस ने भी प्‍यारे-प्‍यारे मेसेज किए हैं। अक्षय की इस फिल्‍म को लेकर दर्शकों में काफी क्रेज है। फिल्म के ट्रेलर से लेकर इसके गाने तक दर्शकों को खूब पसंद आ रहे हैं।बता दें कि इस फिल्‍म में अक्षय कुमार हवलदार ईश्वर सिंह का रोल निभा रहे हैं। फिल्म की कहानी 1897 में लड़े गए सारागढ़ी के युद्ध पर आधारित है। इस में 21 सिख सैनिकों ने 10 हजार अफगानी सैनिकों का सामना किया था। करीब 600 लोग मारे गए थे जबकि तकरीबन 4800 घायल हुए थे। इसमें सभी 21 सिख सैनिक शहीद हो गए थे।फिल्म होली के मौके पर 21 मार्च 2019 को रिलीज होगी। फिल्म का प्रॉडक्‍शन करण जौहर, हीरू यश जौहर, अरुणा भाटिया, अपूर्वा मेहता और सुनील खेतरपाल ने किया है। फिल्म के डायरेक्टर अनुराग सिंह हैं। इसमें अक्षय कुमार के अलावा परिणीति चोपड़ा, भाग्‍यश्री और एडवर्ड भी नजर आएंगे।</p><a href='../../../Output/output.html'> Back to Output page </a> </body></html>