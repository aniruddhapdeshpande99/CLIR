<!DOCTYPE html><html><body><h1>कन्फर्म: फाइनली अपने 'बागी' प्रेमी के पास लौट आईं श्रद्धा कपूर</h1><p><b>Authors : </b>No Author Specified</p><p><b>Published on : </b>12&#47;02&#47;2019, 14&#58;47&#58;44</p><p><b>Bollywood News: अभिनेत्री श्रद्धा कपूर इन दिनों डिमांड में हैं, फिर चाहे मामला फिल्मों का हो या फिर असल जिंदगी में प्यार मोहब्बत का... अब श्रद्धा अपने पुराने और बागी प्रेमी के पास वापस आ गई हैं।</b></p><img src="https://navbharattimes.indiatimes.com/thumb/msid-67957459,width-650,resizemode-4/weather.jpg" width="500" height="600"><p>श्रद्धा कपूर की शादी पर शक्ति कपूर ने तोड़ी चुप्पी
X
अच्छी फिल्मों के ऑफर के लिए श्रद्धा कपूर कम कर सकती हैं अपनी फीस?
X
रिलीज़ हुई अभिनेत्री श्रद्धा कपूर और टाइगर श्रॉफ स्टारर फिल्म 'बागी' का सफलता के बाद ही तय किया गया कि इस फिल्म को फ्रेंचाइज की तरह इस्तेमाल किया जाएगा। पिछले साल फिल्म का दूसरा भाग 'बागी 2' भी रिलीज़ हुआ, लेकिन इस बार श्रद्धा की जगह दिशा पाटनी ने ले ली। पिछले कई दिनों से ' बागी 3 ' की हिरोइन को लेकर खूब खबरें आ रही थीं और अब फाइनली कन्फर्म हो गया है कि 'बागी 3' में श्रद्धा कपूर को फाइनल कर लिया गया है।नवभारतटाइम्स डॉट कॉम से हुई बातचीत में फिल्म के निर्देशक अहमद खान ने बताया कि बागी 3 की कहानी और डायलॉग का काम पूरा हो चुका है, इस समय वह शूटिंग से पहले का पूरा काम निपटाने में जुटे हैं। मेन लीड के अलावा बाकी किरदारों की कास्टिंग तेजी से हो रही है, सबके डेट्स लॉक किए जा रहे हैं और तय किया गया है कि दो महीने बाद यानी मई लास्ट वीक से बागी 3 की शूटिंग भी शुरू हो जाएगी।'श्रद्धा कपूर फिलहाल वरुण धवन के साथ रेमो डीसूजा की फिल्म 'स्ट्रीट डांसर' की शूटिंग में बिजी हैं। श्रद्धा ने हाल ही में प्रभाष के साथ तीन भाषाओं में बन रही फिल्म 'साहो' और साइना नेहवाल की बायॉपिक की शूटिंग पूरी की है। 'बागी 3' के बारे में श्रद्धा ने कहा, 'मैं बागी 3 को लेकर बेहद उत्साहित हूं। साजिद नाडियाडवाला के प्रॉडक्शन में यह मेरी तीसरी फिल्म है। टाइगर श्रॉफ और अहमद खान के साथ दूसरी बार काम करूंगी। मुझे फिल्म की कहानी बहुत ज्यादा पसंद आई है और मैं बेसब्री से फिल्म की शूटिंग होने का इंतजार कर रही हूं।'फिल्म के निर्माता साजिद कहते हैं, 'हम इस फ्रेंचाइज की कहानी को हर बार और भी ज्यादा बेहतर बनाने की कोशिश में हैं। इस बार फिल्म की कहानी पिछले भाग से भी ज्यादा पावरफुल है। श्रद्धा कपूर के वापस आने से फिल्म की पूरी टीम और भी ज्यादा उत्साह में हैं। हम बागी 3 को अगले साल 6 मार्च को रिलीज़ करेंगे।'</p><a href='../../../Output/output.html'> Back to Output page </a> </body></html>