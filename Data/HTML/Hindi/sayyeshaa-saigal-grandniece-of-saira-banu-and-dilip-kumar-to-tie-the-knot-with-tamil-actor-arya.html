<!DOCTYPE html><html><body><h1>तमिल ऐक्टर Arya के साथ शादी करने जा रही हैं Sayyeshaa Saigal?</h1><p><b>Authors : </b>No Author Specified</p><p><b>Published on : </b>01&#47;02&#47;2019, 10&#58;24&#58;43</p><p><b>Bollywood News: तमिल और तेलुगू फिल्मों की ऐक्ट्रेस Sayyeshaa Saigal मशहूर तमिल ऐक्टर Arya के साथ शादी करने जा रही हैं। बताया जा रहा है कि कि सायशा और आर्य की शादी 10 मार्च को हैदराबाद में होगी। बता दें कि सायशा गुजरे जमाने की ऐक्ट्रेस सायरा बानो की भतीजी शाहीन की बेटी हैं।</b></p><img src="https://navbharattimes.indiatimes.com/thumb/msid-64839472,width-650,resizemode-4/weather.jpg" width="500" height="600"><p>साउथ और बॉलिवुड की फिल्मों में काम कर चुकीं सायशा सहगल अपनी खूबसूरती के लिए काफी फेमस हैं। लेकिन क्या आप जानते हैं कि इस ऐक्ट्रेस का महान बॉलिवुड अदाकार दिलीप कुमार और सायरा बानो से भी खास रिश्ता है। आगे की स्लाइड्स में सायशा के बारे में खास बातें।
सायशा सहगल ऐक्टर सुमित सहगल की बेटी हैं। उनका जन्म 12 अगस्त 1997 को मुंबई में हुआ था।
सायशा की मां शाहीन अहमद, दिलीप कुमार की पत्नी सायरा बानो की भतीजी हैं। वह शाहीन और सुमित सहगल की इकलौती बेटी हैं।
सायशा के माता-पिता 2003 में अलग हो गए। सुमित सहगल ने 2003 में ही बॉलिवुड ऐक्ट्रेस और बिंदु दारा सिंह की पूर्व पत्नी फराह नाज से कर ली।
सायशा ने अपना बॉलिवुड डेब्यू अजय देवगन की फिल्म 'शिवाय' से किया था।
सायशा ने तमिल और तेलुगू फिल्मों में भी काम किया है। उन्होंने तेलुगू फिल्म 'अखिल' और तमिल फिल्म 'वनमगन' में भी काम किया है।
सायशा बचपन से ही फिल्मों में काम करना चाहती थीं। इसलिए उन्होंने कम उम्र में ही क्लासिकल और वेस्टर्न डान्स की ट्रेनिंग लेनी शुरू कर दी।
नवभारत टाइम्स को दिए एक इंटरव्यू में सायशा ने कहा, 'मेरी अपनी कुछ सीमाएं हैं। मैं फिल्मों कभी भी न्यूड सीन नहीं दूंगी।'
अजय देवगन की 'शिवाय' के लिए सलमान ने की सायशा सहगल के नाम की सिफ़ारिश
X
2016 में अजय देवगन की फिल्म 'शिवाय' से बॉलिवुड में डेब्यू करने वाली ऐक्ट्रेस Sayyeshaa Saigal मशहूर तमिल ऐक्टर Arya के साथ शादी करने जा रही हैं। बता दें कि सायशा सहगल गुजरे जमाने की अदाकारा सायरा बानो की भतीजी की बेटी हैं। बताया जा रहा है कि सायशा इस्लामिक रीति-रिवाज से शादी के बंधन में बंधेंगी।रिपोर्ट्स के मुताबिक, आर्य और सायशा की शादी 10 मार्च को हैदराबाद में होगी और इसके बाद परिवार और दोस्तों के लिए एक ग्रैंड रिसेप्शन पार्टी दी जाएगी। सायशा और आर्य की मुलाकात साल 2018 में फिल्म 'गजनीकांत' के सेट्स पर हुई थी और इसके बाद ही दोनों रिलेशनशिप में थे।सायशा ऐक्टर-प्रड्यूसर सुमीत सहगल और ऐक्ट्रेस शाहीन बानो की बेटी हैं। वर्क फ्रंट की बात करने तो सायशा और आर्य इस समय फिल्म 'काप्पन' की शूटिंग में व्यस्त हैं। इस फिल्म का डायरेक्शन केवी आनंद कर रहे हैं। सायशा तमिल के अलावा तेलुगू फिल्मों में भी काम कर चुकी हैं।</p><a href='../../../Output/output.html'> Back to Output page </a> </body></html>