<!DOCTYPE html><html><body><h1>बच्चो को मां से दूर रखने का कॉमेंट करने वाली यूजर को करण जौहर ने दिया जवाब</h1><p><b>Authors : </b>No Author Specified</p><p><b>Published on : </b>15&#47;02&#47;2019, 18&#58;13&#58;34</p><p><b>Bollywood News: सरॉगसी से ट्विन्स बच्चों के पिता बने करण जौहर बच्चों के एक कॉमेंट को लेकर काफी नाराज हो गए। उन्होंने ट्विटर यूजर का तगड़ा जवाब दिया है।</b></p><img src="https://navbharattimes.indiatimes.com/thumb/msid-64314381,width-650,resizemode-4/weather.jpg" width="500" height="600"><p>बॉलिवुड के सबसे सफल डायरेक्टर्स में शुमार करण जौहर आज अपना 46वां बर्थडे मना रहे हैं। 1995 में फिल्म 'दिलवाले दुल्हनिया ले जाएंगे' से बतौर असिस्टेंट डायरेक्टर अपनी पारी शुरू करने वाले करण आज हर हीरो-हिरोइन की टॉप चॉइस हैं। आज हम आपको उनसे जुड़े कुछ दिलचस्प बातें बताएंगे।
करण जौहर भले ही आज तक शादी नहीं की, लेकिन कभी उन्हें भी प्यार हुआ था। उनका यह प्यार था ट्विंकल खन्ना। करण ने साल 2016 में ट्विंकल की बुक 'मिसेज फनीबोन्स' के लॉन्च पर इसका जिक्र किया था और कहा था कि सिर्फ ट्विंकल ही वह लड़की थी, जिससे उन्हें प्यार था।
करण लाइफ में वैसे तो बहुत से स्पेशल लोग हैं, जो उनकी ताकत भी हैं, लेकिन गौरी और शाहरुख को वह अपनी असली ताकत मानते हैं। एक इंटरव्यू में इसका जिक्र करते हुए करण ने खुलासा भी किया था कि वह अपने बेडरूम में शाहरुख और गौरी की फोटो रखते हैं क्योंकि उनकी फोटो देखकर उन्हें ताकत मिलती है।
करण जौहर की पहली निर्देशित फिल्म 'कुछ कुछ होता है' थी, जो ब्लॉकबस्टर रही। इसके बाद करण ने अपनी आने वाली कई फिल्मों के नाम अक्षर 'क' से ही रखे, जैसे 'कभी खुशी कभी गम' और 'कभी अलविदा न कहना'। हालांकि उन्होंने राजकुमार हिरानी की फिल्म 'लगे रहो मुन्नाभाई' देखने के बाद यह ट्रेंड बंद कर दिया।
करण जौहर एक बेहतरीन डायरेक्टर के अलावा उम्दा डिज़ाइनर भी हैं। उन्होंने अपने खास दोस्त शाहरुख के लिए कई फिल्मों में कॉस्ट्यूम डिज़ाइन किए। इनमें 'दिलवाले दुल्हनिया ले जाएंगे', 'दिल तो पागल है', 'ड्यूप्लिकेट', 'मोहब्बतें', 'मैं हूं ना', 'ओम शांति ओम' और 'वीर ज़ारा' जैसी फिल्में शामिल हैं।
करण जौहर एक सिंगल फादर हैं और उनके यश और रूही नाम के दो बच्चे हैं। सिंगल फादर होते हुए करण बखूबी अपनी जिम्मेदारी निभा रहे हैं। यह पूछे जाने पर कि क्या उन्हें लाइफ पार्टनर की जरूरत महसूस नहीं होती, करण ने हाल ही में दिए एक इंटरव्यू में कहा कि वह अब लाइफ पार्टनर ढूंढने की फिक्र नहीं करते क्योंकि उनके बच्चे और मां उनके लाइफ पार्टनर हैं।
करण जौहर एक बेहतरीन डांसर भी हैं। पिछले दिनों हुई सोनम कपूर की शादी से उनका एक विडियो सामने आया था, जिसमें उन्होंने जबरदस्त डांस किया। यह विडियो सोशल मीडिया पर खूब वायरल भी हुआ था।
बेटी रूही के लिए करन जौहर ने गायी लोरी
X
फिल्म मेकर करण जौहर 2017 में सरॉगसी से यश और रूही ट्विन्स के पिता बने हैं। उनके इस अलग हटके कदम के लिए कई लोग उनकी तारीफ कर चुके हैं। लेकिन हाल ही में सोशल मीडिया पर एक यूजर ने उन पर बच्चों को उन्हें मां से दूर रखने का आरोप लगाया।यह बात करण को नागवार गुजरी और उन्होंने यूजर को ट्विटर पर मुंहतोड़ जवाब दिया। उन्होंने लिखा, 'मैम, बड़े सम्मान के साथ कह रहा हूं कि अपना काम कीजिए। कई बड़ी समस्याएं हैं जिनसे इस वक्त देश जूझ रहा है और आपकी छोटी मानसिकता की कोई जरूरत नहीं है। मेरे बच्चों को प्यार मिल रहा है और आपकी जानकारी के लिए उनकी मां हैं, मेरी मां! समझ में आया!??? 'यूजर न शायद अपना ट्वीट डिलीट कर दिया है लेकिन करण के ट्वीट को कई लाइक्स मिले हैं। हाल ही में करण जौहर ने अपने बच्चों के बर्थडे पर शानदार पार्टी रखी थी जिसमें कई बड़े स्टार्स शामिल हुए थे।</p><a href='../../../Output/output.html'> Back to Output page </a> </body></html>