<!DOCTYPE html><html><body><h1>वायुसेना की कार्रवाई के बाद पाकिस्तान ने लगाया भारतीय फिल्मों पर बैन</h1><p><b>Authors : </b>No Author Specified</p><p><b>Published on : </b>26&#47;02&#47;2019, 20&#58;35&#58;23</p><p><b>Bollywood News: मंगलवार की सुबह भारतीय वायुसेना ने पाकिस्तान में जैश के ट्रेनिंग कैंप पर हमला कर उसे नष्ट कर दिया। इसके बाद से ही पाकिस्तान में हड़बड़ाहट है। अब पाकिस्तान में भारतीय फिल्मों की रिलीज पर रोक लगा दी है।</b></p><img src="https://navbharattimes.indiatimes.com/thumb/msid-68172750,width-650,resizemode-4/weather.jpg" width="500" height="600"><p>Choudhary Fawad Hussain, Pakistan I&B Minister: Cinema Exhibitors Association has boycotted Indian content, no Indi… https://t.co/VrBbIl2cmo — ANI (@ANI) 1551190267000
X
की सुबह भारतीय वायुसेना द्वारा पाकिस्तान में आतंकी संगठन जैश-ए-मोहम्मद के ट्रेनिंग कैंप पर हमला किए जाने के बाद से ही पाकिस्तान में हड़बड़ाहट है। एक ओर पाकिस्तान की तरफ से हमले में कोई भी नुकसान होने की बात खारिज कर दी गई, वहीं हमले के बाद पाकिस्तान के प्रधानमंत्री ने विदेश मंत्री के साथ इमरजेंसी बैठक बुलाई। अब खबर है कि पाकिस्तान ने भारतीय फिल्मों की रिलीज रोकने का फैसला किया है।पुलवामा में सीआरपीएफ पर हुए हमले के बाद देश भर में पाकिस्तान के खिलाफ गुस्सा है। हमले में 40 जवानों की शहादत के बाद से देश के कोने-कोने से पाकिस्तान के विरोध की आवाज आ रही थी। हमले के ठीक बाद से ही सरकार ने पाकिस्तान के खिलाफ कड़े कदम उठाने शुरू कर दिए थे। पाकिस्तानी सामान पर भारत ने कस्टम ड्यूटी 200 प्रतिशत तक बढ़ा दिया था। एंटरटेनमेंट इंडस्ट्री से भी पाकिस्तानी कलाकारों को बैन करने की बात कही जा रही थी। दोनों देशों में तनाव के बीच पाकिस्तान ने भारतीय फिल्मों के रिलीज पर रोक लगा दी है। पाकिस्तान के सूचना एवं प्रसारण मंत्री फवाद हुसैन ने बताया कि सिनेमा एक्जिबिटर असोसिएशन ने भारतीय कॉन्टेंट का बहिष्कार करने का फैसला किया है।न्यूज एजेंसी एएनआई के अनुसार फवाद ने कहा कि पाकिस्तान में कोई भारतीय फिल्म रिलीज नहीं होगी। इसके अलावा भारत में बने ऐड पर भी ऐक्शन लेने के आदेश दिए गए हैं।</p><a href='../../../Output/output.html'> Back to Output page </a> </body></html>