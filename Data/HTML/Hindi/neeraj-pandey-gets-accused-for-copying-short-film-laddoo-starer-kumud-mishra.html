<!DOCTYPE html><html><body><h1>नीरज पांडे पर लगा शॉर्ट फिल्म 'लड्डू' को कॉपी करने का आरोप</h1><p><b>Authors : </b>No Author Specified</p><p><b>Published on : </b>02&#47;02&#47;2019, 19&#58;48&#58;24</p><p><b>Bollywood News: जानेमाने निर्देशक-निर्माता नीरज पांडे ने वुधवार को एक शार्ट फिल्म 'लड्डू' यू ट्यूब पर रिलीज़ की, जिस पर निर्माता-निर्देशक अजय धामा ने दावा किया है कि 'लड्डू' तीन साल पहले बनी उनकी फिल्म 'इन द नेम ऑफ गॉड' की कॉपी है।</b></p><img src="https://navbharattimes.indiatimes.com/thumb/msid-67808849,width-650,resizemode-4/weather.jpg" width="500" height="600"><p>X
पांडे के प्रॉडक्शन में तैयार शार्ट फिल्म ' लड्डू ' यू ट्यूब पर रिलीज़ की गई। फिल्म की रिलीज़ के तुरंत बाद नीरज की इस फिल्म पर विवाद भी शुरू हो गया है। निर्माता-निर्देशक अजय धामा ने नीरज की फिल्म 'लड्डू' पर आरोप लगाया है कि नीरज की यह फिल्म, उनकी एक शॉर्ट फिल्म की कॉपी है। अजय की मानें तो नीरज ने उनकी ही शार्ट फिल्म 'इन द नेम ऑफ गॉड' की कहानी को हु-ब-हु और फ्रेम टू फ्रेम कॉपी करने का आरोप लगाया है।नीरज और अजय धामा की फिल्म में सभी धर्मों के समानता की बात दिखाई गई है। दोनों ही फिल्मों की स्टोरी लाइन बिल्कुल एक है। फिल्म के कई डायलॉग और सीन भी एक जैसे हैं। इस छोटी सी फिल्म में बेहद प्रभावशाली ढंग से ईश्वर और अल्लाह एक हैं का मेसेज दिया गया है। फिल्म की कहानी में एक बच्चे को उसकी मां दादाजी के बरसी पर खाने का डब्बा देते हुए कहती है कि यह भोजन मंदिर में पंडित जी के पास पंहुचा दे। खाना लेकर जब बच्चा मंदिर जाता है और फिर वह आगे एक मस्जिद में पहुंचता है। मस्जिद में मौलवी से वह खाना खाने को कहता है।अजय धामा की फिल्म में दिवंगत अभिनेता सीताराम पांचाल ने मौलवी का किरदार निभाया है, जबकि नीरज पांडे की फिल्म में मौलवी का वही किरदार कुमुद मिश्रा ने प्ले किया है। अजय धामा ने अपने फेसबुक पर दोनों ही फिल्मों का लिंक शेयर कर इस बात की जानकारी दी। अजय के पोस्ट को देखने के बाद कहानी चोरी करने के लिए लोग नीरज पांडे को लोग खूब भला-बुरा लिख रहे हैं।नवभारतटाइम्स डॉट कॉम से बातचीत में अजय ने कहा, 'मैंने यह फिल्म साल 2016 में तैयार कर ली थी, लेकिन रिलीज़ को लेकर मैंने कोई तैयारी नहीं की थी। फिल्म बनाने के बाद मैंने कई निर्माताओं, निर्देशकों और सीनियर जर्नलिस्ट को दिखाया था। हमने फिल्म देखने तुरंत बाद ही लीगल ऐक्शन लिया और नीरज को नोटिस भी भेज दी है। नीरज पांडे जैसे बड़ी-बड़ी फिल्म बनाने वाले निर्माता-निर्देशक जब इस तरह की हरकत करते हैं तो बेहद दुःख होता है। नीरज से इस तरह की कोई उम्मीद नहीं थी।'खबर लिखने से पहले हमने इस मामले में नीरज पांडे से भी बात करने की कोशिश की, लेकिन न तो नीरज ने हमारा फोन उठाया और न ही मेसेज का जवाब दिया। नीरज फिलहाल इस मामले में चुप्पी साधे हुए हैं। 'लड्डू' की निर्माता शीतल भाटिया ने मीडिया से हुई बात में कहा कि उन्होंने अजय धमा से उनकी स्क्रिप्ट मांगी है। भाटिया की मानें तो नई प्रतिभाओं को मौका देने के उद्देश्य से उन्होंने समीर और किशोर सिधवानी की लिखी स्क्रिप्ट पर 'लड्डू' का निर्माण किया है। भाटिया का कहना है कि वह इस मामले को गंभीरता से देख रही हैं और अभी तक किसी नतीजे पर नहीं पंहुचा गया है।</p><a href='../../../Output/output.html'> Back to Output page </a> </body></html>