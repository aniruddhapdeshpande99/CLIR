<!DOCTYPE html><html><body><h1>'कलंक' में एक खास रोल को देखने के लिए बेहद उत्‍साहित हैं जाह्नवी कपूर</h1><p><b>Authors : </b>No Author Specified</p><p><b>Published on : </b>18&#47;03&#47;2019, 19&#58;51&#58;21</p><p><b>Bollywood News: फिल्‍म इंडस्‍ट्री में काफी कम वक्‍त में अपनी एक अलग पहचान बना चुकीं जाह्नवी कपूर फिल्‍म 'कलंक' देखने के लिए काफी उत्‍साहित हैं। वह कहती हैं कि यह उत्‍सुकता फिल्‍म के एक खास किरदार को देखने के लिए भी है।</b></p><img src="https://navbharattimes.indiatimes.com/thumb/msid-68468557,width-650,resizemode-4/weather.jpg" width="500" height="600"><p>अभिनेत्री श्रीदेवी की बेटी जाह्नवी कपूर ने बॉलिवुड में एक अलग पहचान बना ली है। फिल्‍म 'धड़क' में लोगों ने उनकी भूमिका को खूब सराहा था। फैंस तो उनमें उनकी मां श्रीदेवी की झलक दिखने की भी बात करते हैं। इसके अलावा सोशल साइट्स पर भी उनके काम की खूब तारीफें होती हैं। वहीं अपनी फेम को लेकर ऐक्‍ट्रेस जाह्नवी कपूर का कहना है कि वह बस अपने काम को बेहतर करने की कोशिश करती हैं। इसके अलावा उन्‍होंने फिल्‍म 'कलंक' को देखने की भी उत्‍सुकता जाहिर की।मीडिया रिपोर्ट्स के मुताबिक हाल ही में एक इंटरव्‍यू के दौरान जाह्नवी कपूर ने बताया था कि वह अभिषेक वर्मन की फिल्‍म 'कलंक' की रिलीज का बड़ी ही बेसब्री से इंतजार कर रही हैं।जाह्नवी कपूर ने बताया कि वह 'कलंक' में खासतौर पर माधुरी दीक्षित की भूमिका को देखने का इंतजार कर रही हैं। उन्‍होंने कहा कि फिल्‍म का टीजर और सॉन्‍ग देखकर काफी अच्‍छा लगा। अब इंतजार है तो फिल्‍म के रिलीज होने का।बता दें कि फिल्‍म में माधुरी 'बेगम बहार' की भूमिका निभा रही हैं। इस किरदार को पहले श्रीदेवी करने वाली थीं। लेकिन उनके निधन के बाद इस रोल के लिए माधुरी को चुना गया।जाह्नवी कपूर के वर्कफ्रंट की बात करें तो वह जल्‍दी ही भारतीय वायुसेना की जाबांज पायलट गुंजन सक्‍सेना की बायॉपिक 'कारगिल गर्ल' में नजर आएंगी। इसके अलावा वह करण जौहर की फिल्‍म 'तख्‍त' में भी दिखाई देंगी। इसमें रणवीर सिंह, आलिया भट्ट, विकी कौशल सहित अन्‍य कलाकार शामिल हैं।</p><a href='../../../Output/output.html'> Back to Output page </a> </body></html>