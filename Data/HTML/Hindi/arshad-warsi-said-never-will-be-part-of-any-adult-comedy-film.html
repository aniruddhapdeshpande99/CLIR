<!DOCTYPE html><html><body><h1>नहीं चाहता कि मेरे बच्‍चे मुझे व्‍यस्‍क कॉमिडी करते हुए देखें, बोले अरशद वारसी</h1><p><b>Authors : </b>No Author Specified</p><p><b>Published on : </b>03&#47;03&#47;2019, 12&#58;30&#58;56</p><p><b>Bollywood News: ऐक्‍टर अरशद वारसी ने 90 के दशक में फिल्‍में करनी शुरू की थीं। हालांकि उनको पहचान कॉमिडी फिल्‍म से मिली। जब वह पहली बार इस जॉनर की फिल्‍म 'मुन्‍ना भाई एमबीबीएस' में नजर आए तो लोगों ने उन्‍हें खूब सराहा।</b></p><img src="https://navbharattimes.indiatimes.com/thumb/msid-68240861,width-650,resizemode-4/weather.jpg" width="500" height="600"><p>में कॉमिडी फिल्‍मों के लिए पहचाने जाने वाले ऐक्‍टर अरशद वारसी कहते हैं कि वह कभी भी व्‍यस्‍क कॉमिडी नहीं करेंगे। बात जहां तक कॉमिडी जॉनर की है तो इसने उन्‍हें फिल्‍म इंडस्‍ट्री में एक अलग पहचान दिलाई है। यूं तो वह 90 के दशक में ही फिल्‍मों में आ गए थे लेकिन उनकी यादगार भूमिकाएं कॉमिडी जॉनर की फिल्‍मों से ही हैं। इसमें 'मुन्‍ना भाई एमबीबीएस' से वह लोगों के जेहन में अपनी पहचान बनाने में कामयाब रहे। हर तरह उस फिल्‍म में निभाए गए उनके किरदार ( सर्किट) की काफी चर्चा रही। आज भी लोग उसे भूले नहीं है।ऐसे में जब बात व्‍यस्‍क कॉमिडी जॉनर की आई तो अरशद वारसी का कहना है कि वह कभी भी व्यस्क कॉमिडी नहीं करेंगे। उन्‍होंने बताया कि वह इस तरह की फिल्‍मों को लेकर सहज नहीं है। इसके अलावा एक बेहद खास वजह भी है इसके पीछे। उन्‍होंने कहा 'मैं नहीं चाहता कि मेरे बच्‍चे मुझे व्‍यस्‍क कॉमिडी करते हुए देखें।' अरशद कहते हैं कि इस तरह की फिल्‍में करना यूं भी उन्‍हें पसंद नहीं।वह कहते हैं 'मैं व्यस्क कॉमिडी नहीं करूंगा क्योंकि मैं उसे करने में सहज नहीं हूं। मैं कभी था भी नहीं और भविष्य में भी मैं खुद को यह करता नहीं देखता। मुझे कोई दिक्कत नहीं अगर दूसरे लोग व्यस्क कॉमिडी कर रहे हैं। साथ ही मैं इससे उन्हें लेकर कोई राय नहीं बनाता।' अरशद ने कहा 'कई बार मैं खुद भी इसे देखता हूं लेकिन मैं इसे कर नहीं सकता। ना केवल इसलिए कि मैं इसे करने में सहज नहीं हूं बल्कि इसलिए भी क्योंकि मेरे भी बच्चे हैं। मैं नहीं चाहता कि वह मुझे ऐसा करता देखें।'वह कहते हैं कि फिल्‍में वह केवल पैसे कमाने के लिए नहीं करते। ऐसा होता तो उनके पास ऐसे कई ऑफर्स आए, लेकिन वह उन भूमिकाओं में सहज नहीं थे, तो उन्‍होंने उन फिल्‍मों के लिए न कह दिया। बता दें कि अरशद वारसी ‘गोलमाल’ सीरिज, ‘टोटल धमाल’, ‘मुन्ना भाई एमबीबीएस’ जैसी कई हिट कॉमिडी फिल्में कर चुके हैं।</p><a href='../../../Output/output.html'> Back to Output page </a> </body></html>