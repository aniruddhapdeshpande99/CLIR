<!DOCTYPE html><html><body><h1>रणबीर-आलिया की फिल्म Brahmastra के लोगो पोस्टर के कारण डायरेक्टर हुए परेशान</h1><p><b>Authors : </b>No Author Specified</p><p><b>Published on : </b>06&#47;03&#47;2019, 14&#58;20&#58;36</p><p><b>Bollywood News: फिल्म 'ब्रह्मास्त्र' के डायरेक्टर अयान मुखर्जी ने सोशल मीडिया पर मूवी का पहला लोगो पोस्टर जारी किया है। इससे पहले लोगो की झलक फैन्स को कुंभ के दौरान देखने को मिली थी।</b></p><img src="https://navbharattimes.indiatimes.com/thumb/msid-68284807,width-650,resizemode-4/weather.jpg" width="500" height="600"><p>X
रणबीर कपूर और आलिया भट्ट स्टारर फिल्म 'ब्रह्मास्त्र' का लोगो कुंभ मेले के दौरान हाल ही में जारी किया गया था। इसके साथ ही अयान मुखर्जी ने इंस्टाग्राम पर भी ऑफिशल एंट्री की थी। वह अपनी इस अपकमिंग फिल्म को लेकर लगातार फोटो शेयर कर रहे हैं। अब उन्होंने फिल्म का ऑफिशल लोगो फैन्स के साथ शेयर किया है।फिल्म 'ब्रह्मास्त्र' के पहले लोगो पोस्टर भी काफी हटकर अंदाज में बनाया गया है। इस पर फिल्म की थीम लाइन भी लिखी गई है 'सारे अस्त्रों का देवता ब्रह्मास्त्र।' पोस्टर के जरिए यह भी साफ हो गया है कि अभी लोगो से जुड़े दो पोस्टर और आएंगे, क्योंकि उस पर लिखा है, 'तीन में से पहला पार्ट।'लोगो पोस्टर को शेयर करते हुए अयान ने यह भी जाहिर किया कि वह कैसे मोशन पोस्टर को सोशल मीडिया पर अपलोड नहीं कर पा रहे थे। ' ब्रह्मास्त्र लोगो पोस्टर ! P.S. मूवी का मोशन लोगो पोस्टर अपलोड नहीं हो रहा... जो मुझे पागल कर रहा है #day3oninstagram।' हालांकि, बाद में अयान मोशन पोस्टर को अपलोड करने में कामयाब हो जाते हैं।बता दें कि, 'ब्रह्मास्त्र' सुपरहीरो फिल्म है, जिसमें रणबीर कपूर और आलिया भट्ट लीड रोल में हैं। उनके साथ ही अमिताभ बच्चन और मौनी रॉय भी अहम किरदार में नजर आएंगे। यह फिल्म इस साल दिसंबर में रिलीज की जाएगी।</p><a href='../../../Output/output.html'> Back to Output page </a> </body></html>