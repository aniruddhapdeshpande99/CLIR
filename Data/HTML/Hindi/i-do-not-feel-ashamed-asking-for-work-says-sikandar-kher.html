<!DOCTYPE html><html><body><h1>मुझे फिल्मों में काम मांगने पर शर्म नहीं आती है: सिकंदर खेर</h1><p><b>Authors : </b>No Author Specified</p><p><b>Published on : </b>26&#47;03&#47;2019, 13&#58;00&#58;05</p><p><b>Bollywood News: ऐक्टर सिकंदर खेर अब जॉन अब्राहम के लीड रोल वाली फिल्म 'रोमियो अकबर वॉल्टर' में नजर आएंगे। इस फिल्म में सिकंदर ने पाकिस्तान के आईएसआई के एक अधिकारी का रोल निभाया है।</b></p><img src="https://navbharattimes.indiatimes.com/thumb/msid-68575952,width-650,resizemode-4/weather.jpg" width="500" height="600"><p>जॉन अब्राहम की RAW का ट्रेलर
X
इस समय अपनी आने वाली फिल्म ' रोमियो अकबर वॉल्टर ' की रिलीज का इंतजार कर रहे हैं। उनका कहना है कि उन्हें फिल्मों में काम मांगने में किसी तरह की कोई शर्म नहीं आती। सिकंदर ने बताया कि इस फिल्म के लिए भी उन्होंने प्रड्यूसर के पास जाकर रोल मांगा था।किरण और अनुपम खेर के बेटे सिकंदर ने बताया, 'यह फिल्म मेरे पास नहीं आई थी बल्कि मैं इसके पास गया था। मैं और फिल्म के प्रड्यूसर बंटी बालिया फ्लाइट में एक साथ सफर कर रहे थे। तब मैंने उनसे काम मांगा क्योंकि मेरे पास कोई काम नहीं था। तब उन्होंने मुझसे डायरेक्टर रॉबी ग्रेवाल से मिलने को कहा था।' सिकंदर ने कहा कि रॉबी को मेरा पुराना काम पसंद था और इसलिए मुझे इस फिल्म में रोल मिल गया।सिकंदर ने कहा, 'मैंने अपनी फिल्मों के लिए बहुत ऑडिशंस दिए हैं और मुझे काम मांगने में कोई शर्म नहीं आती। मैं लगातार लोगों से काम मांगता रहता हूं, लोगों को कॉल करता हूं, मेसेज करता हूं और उनको फॉलो भी करता हूं। मैं उनसे केवल 10 मिनट का वक्त मांगता हूं और 9वें मिनट में वहां से चला जाता हूं जब तक कि कोई मुझे वहां रोके नहीं। मैं अपने लैपटॉप के साथ मीटिंग में जाता हूं और उन्हें अपनी 3 मिनट की कहानी सुनाता हूं।'बता दें कि जॉन अब्राहम के लीड रोल वाली फिल्म 'रोमियो अकबर वॉल्टर' में सिकंदर एक यंग आईएसआई अधिकारी कर्नल खुदाबख्श खान का रोल निभा रहे हैं। फिल्म में जैकी श्रॉफ भी अहम किरदार में हैं। सिकंदर इससे पहले जैकी के साथ फिल्म 'औरंगजेब' में भी काम कर चुके हैं। हालांकि इस फिल्म में सिकंदर का जैकी के साथ एक भी सीन नहीं है। इस फिल्म के अलावा सिकंदर सोनम कपूर के लीड रोल वाली फिल्म 'जोया फैक्टर' में भी काम कर रहे हैं जिसमें उन्होंने सोनम के भाई का रोल निभाया है।</p><a href='../../../Output/output.html'> Back to Output page </a> </body></html>