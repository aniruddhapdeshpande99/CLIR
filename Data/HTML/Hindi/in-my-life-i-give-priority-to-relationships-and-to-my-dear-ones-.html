<!DOCTYPE html><html><body><h1>अपनी जिंदगी में रिश्तों, व अपने प्रिय जनों को देती हूं प्राथमिकता: आलिया भट्ट</h1><p><b>Authors : </b>No Author Specified</p><p><b>Published on : </b>16&#47;04&#47;2019, 18&#58;02&#58;09</p><p><b>Bollywood News: शुभा दुबे नयी दिल्ली, 16 अप्रैल (भाषा) पिछले 10 वर्षों में सात हिट फिल्में देकर अपने अभिनय की लोहा मनवाने वाली बॉलीवुड की बेहद प्रतिभाशाली अभिनेत्री आलिया भट्ट का कहना है कि उनकी जिंदगी किसी एक फिल्म की किस्मत पर नहीं टिकी है, बल्कि उनके लिए रिश्ते व परिवार ज्यादा मायने रखते हैं। 26 वर्षीय स्टार को लगता है कि सफलता और विफलता दोनों को छोड़ आपको अपनी जिंदगी में रिश्तों को तवज्जों देना महत्त्वपूर्ण है। आलिया ने पीटीआई को दिये एक साक्षात्कार में कहा, ‘‘मैं अभिनय, फिल्म निर्माण और इस पूरी दुनिया को लेकर बहुत उत्सुक रहती हूं। यह</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>शुभा दुबे नयी दिल्ली, 16 अप्रैल (भाषा) पिछले 10 वर्षों में सात हिट फिल्में देकर अपने अभिनय की लोहा मनवाने वाली बॉलीवुड की बेहद प्रतिभाशाली अभिनेत्री आलिया भट्ट का कहना है कि उनकी जिंदगी किसी एक फिल्म की किस्मत पर नहीं टिकी है, बल्कि उनके लिए रिश्ते व परिवार ज्यादा मायने रखते हैं। 26 वर्षीय स्टार को लगता है कि सफलता और विफलता दोनों को छोड़ आपको अपनी जिंदगी में रिश्तों को तवज्जों देना महत्त्वपूर्ण है। आलिया ने पीटीआई को दिये एक साक्षात्कार में कहा, ‘‘मैं अभिनय, फिल्म निर्माण और इस पूरी दुनिया को लेकर बहुत उत्सुक रहती हूं। यह मेरे जीवन का हिस्सा जरूर है, लेकिन यह मेरी जिंदगी नहीं है। मुझे अब महसूस होता है कि आखिर में मेरा परिवार, मेरे रिश्ते और मेरे प्रियजन ही मेरी प्राथमिकता है।’’ उन्होंने कहा, ‘‘आप उम्र के साथ इन सब चीजों को महसूस करते हैं। मैं हरेक फिल्म में अपना 100 फीसदी देती हूं, लेकिन मैं सोचती हूं कि यह कहना गलत नहीं होगा कि मेरी जिंदगी में मेरे आसपास के लोग मेरी प्राथमिकता है।’’ आलिया की अगली फिल्म ‘‘कलंक’’ है, जो इसी बुधवार को रिलीज होने वाली है। फिल्म में उनके अलावा वरुण धवन, सोनाक्षी सिन्हा, आदित्य रॉय कपूर, संजय दत्त और माधुरी दीक्षित नेने मुख्य भूमिका में हैं।</p><a href='../../../Output/output.html'> Back to Output page </a> </body></html>