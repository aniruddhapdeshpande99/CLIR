<!DOCTYPE html><html><body><h1>जानें, कहां से आया 'उरी: द सर्जिकल स्ट्राइक' का फेमस डायलॉग, 'हाउ इज द जोश'</h1><p><b>Authors : </b>No Author Specified</p><p><b>Published on : </b>06&#47;02&#47;2019, 18&#58;38&#58;24</p><p><b>Bollywood News: फिल्म Uri: The Surgical Strike का डायलॉग हाउ इज द जोश बच्चे-बच्चे की जुबान पर चढ़ा है। डायरेक्टर ने खुद बताया कि आखिर कहां से आया यह डायलॉग...</b></p><img src="https://navbharattimes.indiatimes.com/thumb/msid-67508728,width-650,resizemode-4/weather.jpg" width="500" height="600"><p>Uri Public Review: पहला शो देखने के बाद क्या बोली पब्लिक?
X
विक्की कौशल ने अपने 'सीरियस रिलेशनशिप' पर तोड़ी चुप्पी
X
में रिलीज हुई फिल्म 'उरी: द सर्जिकल स्ट्राइक' का डायलॉग 'हाउ इज द जोश' इन दिनों बच्चे-बच्चे की जुबान पर चढ़ा है। यहां तक की पॉलिटकल लीडर्स तक के बीच यह पॉप्युलर हो चुका है। इस कदर धूम मचाने वाले डायलॉग का आइडिया आखिर आया कहां से, इस बारे में फिल्म के डायरेक्टर आदित्य धर ने मजेदार किस्सा बताया है।बता दें कि यह फिल्म 2016 में उरी हमले के जवाब में भारतीय सेना के पाकिस्तान में आतंकी ठिकानों पर किए गए सर्जिकल स्ट्राइक पर आधारित है। उरी हमले में 17 सैनिकों की जान चली गई थी। फिल्म में विक्की कौशल मुख्य भूमिका में हैं। फिल्म के इस डायलॉग का इस्तेमाल प्रधानमंत्री नरेंद्र मोदी और उनकी कैबिनेट के कई मंत्री भी अपने भाषणों में कर चुके हैं।इस डायलॉग के बारे में आदित्य ने बताया कि यह लाइन उन्होंने अपने बचपन के दिनों की यादों से ली है। इस कैची डायलॉग के पीछे की कहानी को याद करते हुए आदित्य ने बताया, 'मेरे कुछ दोस्त डिफेंस बैकग्राउंड से थे, उनके साथ कई बार मैं आर्मी क्लब जाया करता था।दिल्ली में एक जगह थी जहां हम क्रिसमस या नए साल की पार्टी करने के लिए जाते थे। तब इस लाइन का इस्तेमाल एक रिटायर्ड ब्रिगेडियर किया करते थे। वह अपने सामने सभी बच्चों को लाइन में लगाकर यह डायलॉग बोलते थे और उनके हाथ में एक चॉकलेट होता था।आदित्य ने बताया, वह बोलते, 'हाउ इज द जोश?' और हमलोग जवाब देते...'हाई सर!' जिस बच्चे की आवाज सबसे जोरदार होती थी, उसे वह चॉकलेट मिलती थी। खाने के शौकीन होने के नाते, मैं सबसे जोर से बोलता था और हमेशा चॉकलेट मुझे ही मिलती थी।'इस डायलॉग को उन्होंने अपने जीवन से लिया है। इसको इतना अच्छा रिस्पॉन्स मिलेगा इसकी कल्पना डायरेक्टर ने कभी नहीं की थी। उन्होंने कहा, 'मैंने सुना है कि सेना के बहुत कम लोग इस लाइन का इस्तेमाल करते हैं। यह ऐसी चीज नहीं है, जिसका बड़े पैमाने पर इस्तेमाल किया जाता है। मैंने इस डायलॉग का इस्तेमाल फिल्म में सही तरीके से किया है और अब यह डायलॉग एक अलग स्तर पर पहुंच गया है।'जब आदित्य ने 'उरी: द सर्जिकल स्ट्राइक' की स्क्रिप्ट लिखनी शुरू की थी, तभी उन्होंने अपना मन बना लिया था कि उन्हें इस लाइन को फिल्म में शामिल करना है। आदित्य ने कहा कि मेरी याद में बसे इस वाक्य को बाहर निकालने के लिए यह एकदम सही फिल्म थी।फिल्म उरी: द सर्जिकल स्ट्राइक 11 जनवरी को रिलीज हुई थी। फिल्म ने बॉक्स ऑफिस पर धमाल मचा दिया। ब्लॉकबस्टर साबित हुई इस फिल्म की कमाई लगातार बढ़ रही है और अब यह 200 करोड़ के करीब पहुंच चुकी है।</p><a href='../../../Output/output.html'> Back to Output page </a> </body></html>