<!DOCTYPE html><html><body><h1>जानें, पैरंट्स के तलाक पर क्या बोलीं सारा अली खान</h1><p><b>Authors : </b>No Author Specified</p><p><b>Published on : </b>28&#47;01&#47;2019, 10&#58;00&#58;35</p><p><b>Bollywood News: ऐक्ट्रेस सारा अली खान इस समय सातवें आसमान पर हैं। उनकी पहली दोनों फिल्में 'केदारनाथ' और 'सिंबा' बॉक्स ऑफिस पर सफल रही हैं। सारा अपनी बेबाकी के लिए जानी जाती हैं और उन्होंने अन्य मुद्दों के अलावा अपने माता-पिता के तलाक पर भी बात की है।</b></p><img src="https://navbharattimes.indiatimes.com/thumb/msid-67718793,width-650,resizemode-4/weather.jpg" width="500" height="600"><p>स्टार बनने के सवाल पर सारा ने दिया यह जवाब
X
X
कोई इनकार नहीं कर सकता है कि सारा अली खान बॉलिवुड की लेटेस्ट दीवा है। उन्होंने पिछले ही साल फिल्म 'केदारनाथ' से डेब्यू किया और उसके बाद उनकी दूसरी फिल्म 'सिंबा' भी बॉक्स ऑफिस पर सफल रही। अपनी फिल्मों के प्रमोशन के दौरान सारा ने कई इंटरव्यू दिए हैं और उनकी बेबाकी की भी काफी चर्चा है। उन्होंने अपनी पर्सनल लाइफ के बारे में भी काफी बातें की हैं जिसमें उनके पैरंट्स के अलग होने का मुद्दा भी शामिल रहा है। सैफ अली खान और अमृता सिंह की बेटी सारा पहली बार इस मुद्दे पर 'कॉफी विद करण 6' में बोली थीं। इस मौके पर सारा ने कहा कि अलग होने के बाद उनके पैरंट्स पहले से ज्यादा खुश हैं। अब फिल्मफेयर से बात करते हुए भी सारा ने इस मुद्दे पर अपने विचार रखे हैं। सारा ने अपने माता-पिता के अलग होने पर अपनी फीलिंग भी सामने रखी हैं।उन्होंने कहा, 'ऐसे घर में रहना कभी अच्छा नहीं होता है जहां लोग खुश न रहें। मेरे माता-पिता दोनों खुश, बिंदास और कूल हैं। एक साथ होते हैं तो वे ऐसे नहीं होते और मुझे लगता है कि उन्हें भी यह महसूस हो चुका है। शुक्र है कि अब मेरे पास एक के बजाय दो खुशहाल और सिक्यॉर घर हैं।' वर्क फ्रंट की बात करें तो 'केदारनाथ' और 'सिंबा' के बाद सारा के किसी भी फिल्म में काम करने को लेकर कन्फर्म खबर नहीं है।</p><a href='../../../Output/output.html'> Back to Output page </a> </body></html>