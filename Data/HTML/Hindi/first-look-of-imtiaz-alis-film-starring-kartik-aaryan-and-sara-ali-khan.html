<!DOCTYPE html><html><body><h1>फर्स्ट लुक: इम्तियाज अली की फिल्म में एक-दूसरे की बांहों में दिखे कार्तिक और सारा</h1><p><b>Authors : </b>No Author Specified</p><p><b>Published on : </b>20&#47;03&#47;2019, 22&#58;19&#58;02</p><p><b>Bollywood News: सारा अली खान और कार्तिक आर्यन निर्देशक इम्तियाज़ अली की फिल्म में एक साथ नज़र आएंगे, जिसका फर्स्ट लुक जारी कर दिया गया है। हालांकि फिल्म का नाम अभी तय नहीं किया गया है।</b></p><img src="https://navbharattimes.indiatimes.com/thumb/msid-68503537,width-650,resizemode-4/weather.jpg" width="500" height="600"><p>OMG! Finally we can see Kartik and Sara together in one frame and that's also a HOT kissing scene& @TheAaryanKartik… https://t.co/7P9qAYF4xb — Kartik Aaryan fanpage (@KartikAaryanFC_) 1551798677000
लंबे समय तक अफवाहों का बाज़ार गर्म रहा कि सारा अली खान और कार्तिक आर्यन एक साथ किसी फिल्म में साथ आ रहे हैं या नहीं, लेकिन अब यह कन्फर्म हो गया है। सारा और कार्तिक इम्तियाज अली की आने वाली फिल्म एक फिल्म में साथ नज़र आएंगे। इसका फर्स्ट लुक भी जारी कर दिया गया है। इसमें सारा और कार्तिक एक कोज़ी और इंटिमेट लुक में नज़र आ रहे हैं।हालांकि फिल्म का नाम अभी तय नहीं किया गया है। बता दें कि बीते कुछ वक्त से कार्तिक आर्यन और सारा अपनी विडियोज़ और फोटोज़ के लेकर खूब सुर्खियां बटोर रहे थे। कुछ वक्त पहले दोनों को किस करते हुए एक विडियो सामने आया था, जो इंटरनेट पर खूब वायरल हुआ था। उस वक्त कहा गया कि कार्तिक और सारा ' लव आजकल 2 ' की शूटिंग कर रहे हैं। उस वक्त भी खूब चर्चे हुए जब सारा और कार्तिक दिल्ली में बाइक राइड करते नज़र आए, लेकिन अब माजरा साफ हो गया है।कार्तिक आर्यन ने भी इस लुक को ट्वीट किया और लिखा, 'अपने फेवरिट डायरेक्टर इम्तियाज़ अली, सारा अली खान और रणदीप हुड्डा के साथ इस नए सफर की शुरुआत के लिए काफी एक्साइटेड हूं। यह फिल्म 14 फरवरी 2020 को रिलीज़ होगी।बात करें सारा और कार्तिक की अन्य फिल्मों की, तो सारा कुछ वक्त पहले रणवीर सिंह स्टारर 'सिंबा' में नज़र आई थीं। वहीं कार्तिक हाल ही में रिलीज़ हुई ' लुका छुपी ' में नज़र आए। यह फिल्म जल्द ही 100 करोड़ के क्लब में शामिल होने की कगार पर है। वहीं उनके पास एक और फिल्म है जो 2020 में रिलीज़ होगी। इस फिल्म का नाम है 'पति पत्नी और वो'।</p><a href='../../../Output/output.html'> Back to Output page </a> </body></html>