<!DOCTYPE html><html><body><h1>मेरी फिल्मों को मुख्यधारा के पुरस्कारों की नामांकन सूची तक में जगह नहीं मिली: मनोज बाजपेयी</h1><p><b>Authors : </b>No Author Specified</p><p><b>Published on : </b>14&#47;03&#47;2019, 08&#58;45&#58;33</p><p><b>Bollywood News: पिछले दिनों राष्ट्रपति रामनाथ कोविंद के हाथों 'पद्म पुरस्कार' से सम्मानित ऐक्टर मनोज बाजपेयी ने ने ट्वीट कर इस बात पर नाराजगी जताई है कि उनकी फिल्मों को यहां तथाकथित मुख्यधारा के पुरस्कारों की नामांकन सूची तक में जगह नहीं मिलती।</b></p><img src="https://navbharattimes.indiatimes.com/thumb/msid-68401987,width-650,resizemode-4/weather.jpg" width="500" height="600"><p>So used to the fact that all the films of mine which are highly acclaimed nationally and internationally don’t even… https://t.co/UmEAsgsHLE — manoj bajpayee (@BajpayeeManoj) 1552446877000
राष्ट्रीय पुरस्कार विजेता ऐक्टर मनोज बाजपेयी ने कहा कि वह इस बात से वाकिफ हैं कि राष्ट्रीय और अंतरराष्ट्रीय स्तर पर बेहद प्रशंसित उनकी तमाम फिल्मों को कभी भी 'तथाकथित बड़े मुख्यधारा के पुरस्कारों' की नामांकन सूची में जगह नहीं मिली। बता दें कि बीते सोमवार को राष्ट्रपति रामनाथ कोविंद ने राष्ट्रपति भवन में पद्म पुरस्कारों के लिए चुने गए 112 लोगों में से 56 लोगों को सम्मानित किया, जिनमें से एक नाम मनोज बाजपेयी का भी है।मनोज ने बुधवार को अपनी 2018 की फिल्म ' गली गुलियां ' का एक पोस्टर ट्वीट किया और लिखा, 'आदत सी पड़ गई है यह देखने की कि मेरी सभी फिल्में जो राष्ट्रीय और अंतरराष्ट्रीय स्तर पर बहुत प्रशंसित हैं, उन्हें तथाकथित मुख्यधारा के पुरस्कारों की नामांकन सूची तक में जगह नहीं मिलती, पुरस्कार मिलने की तो बात ही छोड़िए। रचनात्मक खोज और शोषण जारी है। गली गुलियां।'बता दें कि मनोज की फिल्म 'गली गुलियां' को बुसान इंटरनैशनल फिल्म फेस्टिवल और 2017 मियामी फिल्म फेस्टिवल, इंडियन फिल्म फेस्टिवल ऑफ लॉस एंजिल्स, अटलांटा फिल्म फेस्टिवल, 42वें क्लीवलैंड इंटरनैशनल फिल्म फेस्टिवल, शिकागो इंटरनैशनल फिल्म फेस्टिवल और 2018 इंडियन फिल्म फेस्टिवल ऑफ मेलबर्न में दिखाया गया था। मनोज 'अलीगढ़', 'गैंग्स ऑफ वासेपुर', 'बैंडिट क्वीन', 'एलओसी कारगिल' और 'तेवर' जैसी शानदार फिल्मों में अपने अभिनय का जादू चला चुके हैं।'पद्म अवॉर्ड' से जिन फिल्मी सिलेब्रिटीज़ को सम्मानित किया गया उनमें मोहनलाल विश्वनाथन, प्रभु देवा, शंकर महादेवन जैसे कई नाम शामिल हैं। इन सबके अलावा कादर खान को भी मरणोपरांत पद्म पुरस्कार से सम्मानित किया गया है।</p><a href='../../../Output/output.html'> Back to Output page </a> </body></html>