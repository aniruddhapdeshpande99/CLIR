<!DOCTYPE html><html><body><h1>'तांत्रिक' में सैफ अली खान के ऑपोजिट दिखेंगी फातिमा सना शेख</h1><p><b>Authors : </b>No Author Specified</p><p><b>Published on : </b>10&#47;02&#47;2019, 14&#58;41&#58;13</p><p><b>Bollywood News: पिछले दिनों पहले खबर आई थी कि 'तांत्रिक' में सैफ अली खान लीड रोल निभाने जा रहे हैं। अब ऐसी खबर आ रही है कि इस फिल्म में सैफ के ऑपोजिट 'दंगल' फेम ऐक्ट्रेस फातिमा सना शेख को साइन किया गया है।</b></p><img src="https://navbharattimes.indiatimes.com/thumb/msid-67926846,width-650,resizemode-4/weather.jpg" width="500" height="600"><p>X
X
यह खबर आई थी कि हॉरर-कॉमिडी फिल्म ' तांत्रिक ' में अभिषेक बच्चन की जगह सैफ अली खान मुख्य भूमिका निभाएंगे। अब इस फिल्म के बारे में एक और दिलचस्प खबर आ रही है कि सैफ के ऑपोजिट इसमें 'दंगल' फेम ऐक्ट्रेस फातिमा सना शेख नजर आ सकती हैं।मीडिया रिपोर्ट्स के मुताबिक, इस फिल्म के लिए फातिमा सना शेख को साइन कर लिया गया है। हालांकि इस बारे में अभी तक कोई ऑफिशल कन्फर्मेशन नहीं हुआ है और न ही फिल्म में सना के रोल के बारे में कुछ भी खुलासा किया गया है। इस फिल्म का डायरेक्शन पवन कृपलानी कर रहे हैं जो इससे पहले 'रागिनी एमएमएस', 'फोबिया' और 'डर @द मॉल' जैसी फिल्में बना चुके हैं।अभी फातिमा, अनुराग बसु की एक अनाम फिल्म में काम कर रही हैं जिसमें वह राजकुमार राव के साथ रोमांस करती नजर आएंगी। इस फिल्म के पहले शेड्यूल की शूटिंग पूरी हो चुकी है। वहीं सैफ, अजय देवगन के साथ फिल्म 'तानाजी' में दिखाई देंगे जो 22 नवंबर 2019 में रिलीज होगी।</p><a href='../../../Output/output.html'> Back to Output page </a> </body></html>