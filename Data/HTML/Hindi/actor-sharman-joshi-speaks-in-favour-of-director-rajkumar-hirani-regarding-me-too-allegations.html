<!DOCTYPE html><html><body><h1>#MeToo: राजकुमार हिरानी के सपॉर्ट में आए ऐक्टर शरमन जोशी</h1><p><b>Authors : </b>No Author Specified</p><p><b>Published on : </b>14&#47;01&#47;2019, 22&#58;25&#58;07</p><p><b>Bollywood News: फिल्ममेकर राजकुमार हिरानी पर रविवार को एक महिला ने सेक्शुअल हैरसमेंट का आरोप लगाया था। इसके बाद से उनके कई साथी उनके सपॉर्ट में सामने आ चुके हैं। अब शरमन जोशी भी उनके बचाव में आए हैं।</b></p><img src="https://navbharattimes.indiatimes.com/thumb/msid-67530996,width-650,resizemode-4/weather.jpg" width="500" height="600"><p>#IStandforRajuHirani https://t.co/ZrM8T9xcpU — Sharman Joshi (@TheSharmanJoshi) 1547465087000
X
डायरेक्टर राजकुमार हिरानी पर यौन शोषण के आरोप लगने से बॉलिवुड के उनके कई साथी सकते में हैं। रविवार को एक महिला ने राजकुमार हिरानी पर 'संजू' फिल्म की शूटिंग के दौरान कई बार उनके साथ छेड़खानी करने का आरोप लगाया था। हालांकि, हिरानी ने इन आरोपों के बेबुनियाद बताया है। कई फिल्मी हस्तियां भी उनके सपॉर्ट में सामने आई हैं। इसी कड़ी में अब ऐक्टर शरमन जोशी का नाम भी जुड़ गया है।ऐक्टर शरमन जोशी डायरेक्टर राजकुमार हिरानी के सपॉर्ट में आए हैं। उन्होंने राजकुमार के सपॉर्ट में एक ट्वीट लिखा है। शरमन ने लिखा, 'राजू सर, एकता, सच्चाई, दया, चरित्र और सम्मान वाले व्यक्ति हैं। ये गुण आजकल के लोगों में नहीं पाए जाते हैं। मैं उनसे बहुत प्रभावित हूं और उनसे सीखकर ही मैं एक बेहतर इंसान बना हूं। सर, यह समय बीत जाएगा और मैं समझ सकता हूं कि यह समय कितना बुरा है।'रविवार को राजकुमार हिरानी ने एक बयान जारी करके इन आरोपों को झूठा बताया था। उन्होंने कहा था, 'जब करीब 2 महीने पहले यह बात जब मेरे सामने आई तो मैं काफी हैरान था। मैं तब कहा था कि इस मामले को किसी कमिटी में या किसी लीगल बॉडी में ले जाना जरूरी है लेकिन शिकायतकर्ता इसकी बजाय मीडिया में चली गईं। ये आरोप झूठे हैं और मेरी छवि खराब करने की मंशा से लगाए जा रहे हैं।'</p><a href='../../../Output/output.html'> Back to Output page </a> </body></html>