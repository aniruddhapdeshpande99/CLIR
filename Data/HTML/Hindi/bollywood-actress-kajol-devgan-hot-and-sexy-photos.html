<!DOCTYPE html><html><body><h1>Kajol Devgan Hot & Sexy Photos: काजोल देवगन का ये अंदाज देखा है आपने!</h1><p><b>Authors : </b>No Author Specified</p><p><b>Published on : </b>19&#47;02&#47;2019, 16&#58;59&#58;27</p><p><b>Bollywood News:
बॉलिवुड की शानदार ऐक्‍ट्रेसेस में से एक काजोल देवगन ने 90 के दशक में खुद की शर्तों पर काम करना शुरू किया। जबकि उस दौरान कई ऐक्‍ट्रेसेस के लिए ये काफी मुश्किल था। करियर के पीक पर उन्‍होंने शादी करके जहां सबको एक तरफ चौंका दिया वहीं यह भी प्रूव किया कि शादी के बाद भी आप बेहतरीन काम कर सकते हैं।</b></p><img src="https://navbharattimes.indiatimes.com/thumb/msid-68063559,width-650,resizemode-4/weather.jpg" width="500" height="600"><p>काजोल
काजोल
काजोल
काजोल
काजोल
ऐक्‍ट्रेस काजोल देवगन फिल्‍म इंडस्‍ट्री की कामयाब ऐक्‍ट्रेसेस में से एक हैं। तमाम बेहतरीन फिल्‍मों के साथ ही उनकी सामाजिक कार्यों में भी काफी रूचि है। वह निराश्रित महिलाओं और जरूरतमंद बच्‍चों की शिक्षा का भी खर्च उठाती हैं। इसके अलावा वह कई अन्‍य संस्‍थाओं से जुड़कर भी लोगों की मदद करती हैं। काजोल को समाज में उनके इस योगदान के लिए साल 2008 में कर्मवीर पुरस्‍कार से भी नवाजा गया। आइए यहां उनकी कुछ हॉट ऐंड सेक्‍सी तस्‍वीरों के साथ जानते हैं उनके बारे में कुछ और खास बातें.... ( तस्‍वीर सााभार: इंस्‍‍‍‍टाग्राम)काजोल का जन्‍म 5अगस्‍त 1974 में मुंबई में हुआ। उनकी मां का नाम तनुजा समर्थ और पिता का नाम सोमू मुखर्जी है। काजोल को फिक्‍शन पढ़ने का काफी शौक है। इसके अलावा स्‍कूली शिक्षा के दौरान ही उन्‍होंने बॉलिवुड में फिल्‍म ' बेखुदी ' से डेब्‍यू किया। हालांकि इस फिल्‍म के बाद वह वापस अपनी पढ़ाई करना चाहती थीं, लेकिन उनके पास फिल्‍मों के ऑफर आने लगे और वह अभिनय की दुनिया में आगे बढ़ गईं।काजोल कहती हैं कि उन्‍हें इस बात का कोई अफसोस नहीं है कि वह स्‍कूली शिक्षा पूरी नहीं कर पाईं। 'बेखुदी' के बाद साल 1993 में काजोल एक रोमांटिक थ्रिलर ' बाजीगर ' में नजर आईं। इस फिल्‍म को जबरदस्‍त सफलता मिली। इसमें काजोल ने प्रिया चोपड़ा की भूमिका निभाई थी, जिसे एक ऐसे लड़के से प्‍यार हो जाता है, जिसने उनकी उनकी बहन का खून किया होता है। लोगों ने इस फिल्‍म में काजोल की ऐक्टिंग को खूब अप्रीशियेट किया।इसके बाद काजोल लगातार सफलता के पायदान पर चढ़ती गईं। उन्‍होंने फिल्‍म 'दिल्‍लगी,' 'दिलवाले दुल्हिनयां ले जाएंगे,' 'ताकत,' 'हलचल,' 'गुंडाराज' और 'गुप्‍त' सहित अन्‍य फिल्‍मों में नजर आईं। बता दें कि शानदार ऐक्टिंग के लिए काजोल को 6फिल्‍मफेयर अवॉर्ड से नवाजा जा चुका है। इसके अलावा उन्‍हें देश के चौथे सर्वश्रेष्‍ठ पुरस्‍कार 'पद्म श्री' से भी सम्‍मानित किया गया है।साल 1999 में काजोल जब अपने करियर के पीक पर थीं। उसी दौरान उन्‍होंने अजय देवगन से शादी कर ली। हालांकि इस दौरान सभी ने उनके इस फैसले को गलत ठहराया था लेकिन काजोल अपने फैसले पर अड़ी रहीं। शादी के बाद भी उनका फिल्‍मी करियर वैसे ही सफलता के पायदान पर चढ़ता रहा। वह फिल्‍म ' हम आपके दिल में रहते हैं,' 'होते होते प्‍यार हो गया,' 'राजू चाचा,' 'कभी खुशी कभी गम,' 'फना,' 'माई नेम इज खान' और 'दिलवाले' में नजर आईं। हाल ही में वह फिल्‍म 'हेलीकॉप्‍टर ईला' में दिखाई दीं।काजोल को 'दिलवाले दुल्हिनयां ले जाएंगे,' 'कुछ कुछ होता है,' 'कभी खुशी कभी गम,' 'फना' और 'माई नेम इज खान' के लिए बेस्‍ट ऐक्‍ट्रेस अवॉर्ड से नवाजा गया।</p><a href='../../../Output/output.html'> Back to Output page </a> </body></html>