<!DOCTYPE html><html><body><h1>बायॉपिक 'पीएम नरेंद्र मोदी' के मेकर्स ने EC को लेटर लिखकर मांगी फिल्‍म प्रमोशन की अनुमति</h1><p><b>Authors : </b>No Author Specified</p><p><b>Published on : </b>27&#47;04&#47;2019, 18&#58;16&#58;17</p><p><b>Bollywood News: लोकसभा चुनाव के चलते बायॉपिक 'पीएम नरेंद्र मोदी' की रिलीज डेट को लेकर लगातार आगे बढ़ाया जा रहा है। हालांकि इस संबंध में फिल्‍म मेकर्स ने कई बार चुनाव आयोग और सुप्रीम कोर्ट में अर्जी लगाई है लेकिन इसपर कोई सकारात्‍मक जवाब नहीं मिला है। कोर्ट ने भी मेकर्स की अर्जी को खारिज कर दिया है। ऐसे में फिल्‍म मेकर्स ने नया रास्‍ता तलाशा है, आइए जानते हैं।</b></p><img src="https://navbharattimes.indiatimes.com/thumb/msid-68905750,width-650,resizemode-4/weather.jpg" width="500" height="600"><p>Makers of biopic 'PM Narendra Modi' write to EC seeking clarification on its decision staying its release. Letter s… https://t.co/tHC7rbA5dS — ANI (@ANI) 1556358476000
प्रधानमंत्री नरेंद्र मोदी पर आधारित बायॉपिक ' पीएम नरेंद्र मोदी ' की रिलीज पर फिलहाल सुप्रीम कोर्ट ने भी रोक लगा दी है। कोर्ट का मानना है कि चुनाव के समय इस फिल्‍म को रिलीज किए जाने से भारतीय जनता पार्टी को इसका फायदा मिलेगा। वहीं चुनाव आयोग ने भी लोकसभा चुनाव के दौरान प्रधानमंत्री पर बनी इस फिल्‍म को न रिलीज किए जाने को सही ठहराया है। ऐसे में हाल ही में फिल्‍म मेकर्स ने फिल्‍म प्रमोशन को लेकर चुनाव आयोग को लेटर लिखा है।बता दें कि जब प्रधानमंत्री नरेंद्र मोदी पर बनीं फिल्‍म 'पीएम नरेंद्र मोदी' को लोकसभा चुनाव के अंतिम चरण के चुनाव यानी कि 19 मई के बाद रिलीज किए जाने की बात पर मुहर लग गई तो फिल्‍म मेकर्स ने हाल में चुनाव आयोग को एक लेटर भेजा है। इसमें उन्‍होंने फिल्‍म के प्रमोशन के लिए अनुमति मांगी है।फिल्‍म मेकर्स ने भेजे गए लेटर में यह पूछा है कि जिन जगहों पर आदर्श आचार संहिता लागू नहीं है क्‍या वहां पर फिल्‍म का प्रमोशन किया जा सकता है? फिलहाल चुनाव आयोग की ओर से अभी तक इसपर कोई जवाब नहीं आया है।</p><a href='../../../Output/output.html'> Back to Output page </a> </body></html>