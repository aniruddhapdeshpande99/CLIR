<!DOCTYPE html><html><body><h1>मेरठ में स्कूली बच्चों के बीच पहुंचीं Taapsee, मीडिया के आने से भड़कीं</h1><p><b>Authors : </b>No Author Specified</p><p><b>Published on : </b>18&#47;04&#47;2019, 22&#58;56&#58;03</p><p><b>Bollywood News: खिलखिलाती तापसी का पारा मीडिया को देखकर और फोटो खींचे जाने से चढ़ गया। नाराज तापसी ने मीडिया को एंट्री देने पर नाराजगी जताई। उन्होंने स्टेज पर जाने से भी मना कर दिया।</b></p><img src="https://navbharattimes.indiatimes.com/thumb/msid-68945523,width-650,resizemode-4/weather.jpg" width="500" height="600"><p>बॉडी पार्ट्स पर कॉमेंट करने वाले को तापसी पन्नू ने दिया करारा जवाब
X
वेस्ट यूपी में अलग अलग जगह काफी दिन से फिल्म ' सांड की आंख ' की शूटिंग कर रहीं अभिनेत्री तापसी पन्नू गुरुवार को मेरठ के एक पब्लिक स्कूल में बच्चों को सम्मानित करने पहुंचीं। खिलखिलाती तापसी का पारा मीडिया को देखकर और फोटो खींचे जाने से चढ़ गया। नाराज तापसी ने मीडिया को एंट्री देने पर नाराजगी जताई। उन्होंने स्टेज पर जाने से भी मना कर दिया।हालांकि बाद में वह मान गईं और मंच पर जाकर बच्चों के सवालों के जवाब दिए। एक छात्रा के सवाल पर तापसी ने कहा कि हर छात्रा को खेलकूद और स्पोर्ट्स से जरूर जुड़ना चाहिए। इससे फिजिकल फिटनेस संग मेंटल फिटनेस आती है। आत्मविश्वास बढ़ता है। एक छात्रा के सवाल पर तापसी ने कहा कि उनका कोई गॉडफादर नहीं है। कलाकार का गॉडफादर उनके दर्शक और प्रशंसक होते हैं।छात्राओं की डिमांड पर तापसी से उनकी फिल्मों के कई डायलॉग भी सुने। तापसी को प्रोग्राम से जाते वक्त छात्राओं ने घेर लिया। कार में बैठते वक्त भी ऑटोग्राफ लेने वाली छात्राओं में होड़ लग गई। इस दौरान दो बच्चियों को कार से थोड़ी सी खरोंच भी लग गई। तापसी सभी का अभिवादन करते हुए स्कूल से रवाना हो गईं। हांलाकि तापसी नारजगी पर स्कूल प्रबंधन का कहना है कि उनके मैनेजर ने पहले प्रेस कांफ्रेस करने की इजाजत दे दी थी। इस कारण मीडिया को आमंत्रण पत्र भेजे गए, लेकिन रात में प्रेस कॉन्फ्रेंस के मना कर दिया था।</p><a href='../../../Output/output.html'> Back to Output page </a> </body></html>