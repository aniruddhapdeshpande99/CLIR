<!DOCTYPE html><html><body><h1>...तो देवरानी-जेठानी होतीं सारा अली खान और जाह्नवी कपूर!</h1><p><b>Authors : </b>No Author Specified</p><p><b>Published on : </b>29&#47;01&#47;2019, 08&#58;45&#58;55</p><p><b>Bollywood News: सारा अली खान और जाह्नवी कपूर लगभग एक ही समय में एक ही परिवार के भाइयों संग रिलेशनशिप में रही हैं। सारा जहां पूर्व केंद्रीय गृहमंत्री सुशील कुमार शिंदे के नाती वीर पहाड़िया संग रिलेशन में थीं वहीं जाह्नवी शिखर पहाड़िया संग अफेयर में थीं।</b></p><img src="https://navbharattimes.indiatimes.com/thumb/msid-67733672,width-650,resizemode-4/weather.jpg" width="500" height="600"><p>X
Filmy Forecast: फरवरी में आ रहीं ये बड़ी फिल्में
X
दिनों नए सितारों का काफी बोलबाला है। हाल ही में बॉलिवुड में डेब्यू कर चुकीं सारा अली खान ने भले ही अब तक केवल दो फिल्में की हों, लेकिन उनके चाहने वालों की संख्या लगातार बढ़ती नजर आ रही। उधर जाह्नवी भी 'धड़क' से डेब्यू करने के बाद फिल्म 'तख्त' के अलावा IAF पायलट गुंजन सक्सेना की बायॉपिक में नजर आने को तैयार हैं। यहां हम बताने जा रहे हैं दोनों ऐक्ट्रेसेस की लव लाइफ के बारे में, जो लगभग एक ही समय में एक ही परिवार के भाइयों संग रिलेशनशिप में रही हैं। सारा जहां कांग्रेस राजनेता के नाती वीर पहाड़िया संग रिलेशन में थीं वहीं जाह्नवी के अफेयर के किस्से उनके भाई शिखर पहाड़िया संग काफी सुनने में आए थे।हाल ही में एक चैट शो के दौरान सारा अली खान ने कन्फर्म किया कि वह एक बार रिलेशनशिप में रही थीं। वैसे तो सितारों के ऐसे किस्से छिपते नहीं और इंस्टाग्राम पर उनके पोस्ट से लोगों ने उनकी लवलाइफ का भी अंदाजा भी खूब लगाया था, लेकिन चैट शो के दौरान उन्होंने कन्फर्म किया कि जिसके साथ व‍ह रिलेशनशिप में थीं, वह कांग्रेस राजनेता और पूर्व केंद्रीय गृहमंत्री सुशील कुमार शिंदे के नाती वीर पहाड़िया हैं। वैसे करण जौहर के चैट शो 'कॉफी विद करण' में भी सैफ अली खान ने यह बताया था कि वह सारा के बॉयफ्रेंड से मिल चुके हैं और उसके साथ ड्रिंक भी कर चुके हैं। उन्‍होंने यह भी कहा था कि वह काफी ओपन माइइंडेड हैं साथ ही काफी फ्रेंडली भी। हालांकि, साल 2016 में शुरू हुए इस रिश्ते का अंत भी जल्द ही हो गया।आपको बता दें कि बोनी कपूर की बेटी जाह्नवी कपूर वीर पहाड़िया के भाई शिखर पहाड़िया संग रिश्तों को लेकर चर्चा में रह चुकी हैं। हालांकि, बताया गया था कि जाह्नवी की मां श्रीदेवी इन खबरों से काफी अपसेट थीं और उन्होंने यह सब खत्म करने को कहा था और अपना ध्यान करियर पर लगाने की सलाह दी थी। जाह्नवी और शिखर के रिलेशनशिप को लेकर भी साल 2016 में ही चर्चा शुरू हुई थी। दरअसल किसी पार्टी में ली गई इनकी किसिंग तस्वीर इंटरनेट पर वायरल हो गई थी और इसके बाद इनके अफेयर को लेकर काफी चर्चा हुई। हालांकि, फौरन इनके बीच दूरियों की खबरें भी आने लगीं। हालांकि, अब जाह्नवी अपने करियर और लाइफ में आगे बढ़ चुकी हैं, लेकिन वे अब भी अच्छे दोस्त हैं। जाह्नवी की फिल्म 'धड़क' शिखर को काफी पसंद आई थी और उन्होंने सोशल मीडिया पर इसका इजहार भी किया था।दोनों ऐक्ट्रेसेस का यह रिश्ता आगे बढ़ता तो हो सकता था कि आगे चलकर वे एक ही घर में देवरानी जेठानी की तरह होतीं। खैर, अब दोनों अपनी-अपनी लाइफ में आगे बढ़ चुकी हैं और अपने करियर पर फोकस कर रही हैं।</p><a href='../../../Output/output.html'> Back to Output page </a> </body></html>