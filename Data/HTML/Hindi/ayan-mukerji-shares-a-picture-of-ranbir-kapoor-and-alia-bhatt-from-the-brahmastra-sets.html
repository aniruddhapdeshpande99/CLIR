<!DOCTYPE html><html><body><h1>'Brahmastra' के सेट से शेयर की आलिया और रणबीर की खूबसूरत सी तस्‍वीर</h1><p><b>Authors : </b>No Author Specified</p><p><b>Published on : </b>27&#47;03&#47;2019, 20&#58;11&#58;25</p><p><b>Bollywood News: फिल्‍म 'ब्रह्मास्‍त्र' के प्रड्यूसर अयान मुखर्जी ने हाल ही में सेट की एक बेहद प्‍यारी सी तस्‍वीर शेयर की है। इसमें रणबीर कपूर और आलिया भट्ट एक अलग ही अंदाज में नजर आ रहे हैं।</b></p><img src="https://navbharattimes.indiatimes.com/thumb/msid-68601545,width-650,resizemode-4/weather.jpg" width="500" height="600"><p>अयान मुखर्जी ने अपनी आने वाली फिल्‍म ' ब्रह्मास्‍त्र ' के सेट से ऐक्‍टर रणबीर कपूर और ऐक्‍ट्रेस आलिया भट्ट की एक बेहद प्‍यारी सी तस्‍वीर शेयर की है। इसके साथ ही उन्‍होंने एक मेसेज भी शेयर किया है। देखते ही देखते यह तस्‍वीर सोशल मीडिया पर काफी हिट हो गई। लोगों ने न सिर्फ इसे लाइक किया बल्कि आलिया और रणबीर की इस खूबसूरत सी जोड़ी पर प्‍यारे-प्‍यारे कॉमेंन्‍ट्स भी किए हैं। दोनों ही इस तस्‍वीर में काफी अच्‍छे लग रहे हैं।बता दें कि अयान मुखर्जी ने फिल्‍म 'ब्रह्मास्‍त्र' के सेट से आलिया भट्ट और रणबीर कपूर की फोटो शेयर करते हुए लिखा है कि 'साल 2018 की शुरुआत के साथ ही कई चीजों की शुरुआत हो चुकी है। हम वहां अपनी शूटिंग के पहले शेड्यूल की तैयारी कर रहे थे। टीम के शानदार मेंबर्स के साथ, इसी के साथ रणबीर और आलिया ने एक-दूसरे के साथ काम करने की शुरुआत की। साथ ही दोनों एक-दूसरे को जानने भी लगे थे।'अयान मुखर्जी की इस तस्‍वीर में रणबीर आलिया को प्‍यार भरी नजरों से देखते हुए नजर आ रहे हैं। वहीं आलिया कहीं सामने उत्‍सुकतावश देखती हुई दिखाई दे रही हैं। अयान ने आगे लिखा कि फिल्‍म 'ब्रह्मास्‍त्र' अपने साथ तमाम सारा ट्रैवल और क्रिएटिविटी लेकर आएगी। लोगों को 'ब्रह्मास्‍त्र' में शानदार कहानी देखने को मिलेगी।बता दें कि फिल्‍म 'ब्रह्मास्‍त्र' में रणबीर और आलिया के अलावा अमिताभ बच्चन, अक्किनेनी नागार्जुन, डिंपल कपाड़िया, दिव्येंदु शर्मा और मौनी रॉय भी नजर आएंगी।इसके अलावा यह फिल्म तीन भागों में रिलीज की जाएगी। इसका पहला भाग क्रिसमस के मौके पर पर्दे पर आएगा।</p><a href='../../../Output/output.html'> Back to Output page </a> </body></html>