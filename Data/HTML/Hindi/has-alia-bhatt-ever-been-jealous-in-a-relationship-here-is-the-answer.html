<!DOCTYPE html><html><body><h1>रिलेशनशिप में जलन महसूस कर चुकी हैं आलिया? जानें जवाब</h1><p><b>Authors : </b>No Author Specified</p><p><b>Published on : </b>10&#47;02&#47;2019, 10&#58;43&#58;11</p><p><b>Bollywood News: आलिया भट्ट इस समय अपनी आने वाली फिल्म 'गली बॉय' के प्रमोशन में बिजी हैं। इस फिल्म में उनके साथ रणवीर सिंह दिखाई देंगे। फिल्म में आलिया ने एक पजेसिव गर्लफ्रेंड की भूमिका निभाई है। हाल में आलिया ने जवाब दिया कि क्या वह रीयल लाइफ में भी अपनी रिलेशनशिप में ऐसी जलन महसूस कर चुकी हैं।</b></p><img src="https://navbharattimes.indiatimes.com/thumb/msid-67090984,width-650,resizemode-4/weather.jpg" width="500" height="600"><p>X
X
'राजी' जैसी ब्लॉकबस्टर फिल्म दे चुकीं ऐक्ट्रेस आलिया भट्ट इस साल भी अपनी एक और फिल्म ' गली बॉय ' के साथ दर्शकों का मनोरंजन करने के लिए तैयार हैं। जोया अख्तर के डायरेक्शन में बनी इस फिल्म में आलिया के साथ रणवीर सिंह मुख्य भूमिका में नजर आएंगे। फिल्म के प्रोमो रिलीज हो चुके हैं और इन्हें फैन्स काफी पसंद कर रहे हैं।फिल्म का ट्रेलर रिलीज होने के बाद केवल आलिया के लुक की ही नहीं बल्कि उनके डायलॉग भी काफी पसंद किए जा रहे हैं। इसमें आलिया का 'धोपट दूंगी' वाले डायलॉग का विडियो काफी वायरल हो रहा है। हाल में इस फिल्म के बारे में रणवीर और आलिया ने हमारे सहयोगी टीवी चैनल जूम टीवी को एक्सक्लूसिव इंटरव्यू दिया।इसी इंटरव्यू में आलिया से पूछा गया कि क्या वह पहले कभी रिलेशनशिप के दौरान उसी तरह जलन महसूस कर चुकी हैं जैसे फिल्म में उनका कैरक्टर है? आलिया का कहना था कि रिलेशनशिप में यह सामान्य होता है। आलिया ने कहा, 'सभी की जिंदगी में ऐसा मौका आता है। आप अपने बॉयफ्रेंड या गर्लफ्रेंड से सवाल भी पूछते हैं। मैंने जब यह सीन पढ़ा तो यह मुझे एकदम रियल लगा।' यहां देखें, आलिया-रणवीर का इंटरव्यू:जब आलिया से पूछा गया कि क्या वह रियल लाइफ में भी कभी ऐसी जलन महसूस कर चुकी हैं तो उन्होंने कहा, 'बिल्कुल, मैंने ऐसी जलन महसूस की है।' आलिया के इस जवाब पर रणवीर भी उन्हें छेड़ने से नहीं चूके। हालांकि लोग सोचेंगे कि यह लम्हा शायद रणबीर कपूर के साथ उनकी हालिया रिलेशनशिप में आया होगा लेकिन आलिया ने तुरंत बताया कि उन्हें ऐसी जलन अपने स्कूल टाइम में महसूस हुई थी और उन्होंने यह भी साफ कर दिया कि इसे उनकी हालिया लाइफ से न जोड़ा जाए।</p><a href='../../../Output/output.html'> Back to Output page </a> </body></html>