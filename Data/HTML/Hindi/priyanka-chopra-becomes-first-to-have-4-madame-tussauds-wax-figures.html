<!DOCTYPE html><html><body><h1>प्रियंका चोपड़ा ने रचा इतिहास, मैडम तुसाद में लगेंगी 4 वैक्स स्टैचू</h1><p><b>Authors : </b>No Author Specified</p><p><b>Published on : </b>08&#47;02&#47;2019, 11&#58;27&#58;17</p><p><b>Bollywood News: ऐक्ट्रेस प्रियंका चोपड़ा केवल बॉलिवुड में ही नहीं बल्कि हॉलिवुड में भी अपने काम का लोहा मनवा चुकी हैं। निक जोनस से शादी के बाद उनकी पॉप्युलैरिटी में और ज्यादा इजाफा हुआ है। हाल में न्यू यॉर्क के मैडम तुसाद म्यूजियम में प्रियंका के वैक्स स्टैचू का अनावरण किया गया है।</b></p><img src="https://navbharattimes.indiatimes.com/thumb/msid-67897986,width-650,resizemode-4/weather.jpg" width="500" height="600"><p>बॉलिवुड और हॉलिवुड में धमाल मचाने वाली ऐक्ट्रेस प्रियंका चोपड़ा की जब से निक जोनस से शादी हुई है, वह सातवें आसमान पर हैं। शादी के बाद से ही प्रियंका केवल इंडियन ही नहीं बल्कि इंटरनैशनल मीडिया की सुर्खियों में भी बनी रहती हैं। अब प्रियंका ने एक और इतिहास रच दिया है। न्यू यॉर्क के मैडम तुसाद म्यूजियम में उनकी पहली वैक्स स्टैचू लगने जा रही है।हाल में प्रियंका ने सोशल मीडिया पर अपनी इस स्टैचू के कुछ फोटो और विडियो शेयर किए हैं। स्टैचू उनके एक बेहतरीन रेड कार्पेट लुक पर बनाई गई है। ऐसी भी खबर है कि लंदन के मैडम तुसाद म्यूजियम में भी उनकी एक स्टैचू लगाई जाएगी। मैडम तुसाद के ऑफिशल ट्विटर पेज ने भी उनकी स्टैचू की मेकिंग का एक विडियो भी शेयर किया है।प्रियंका चोपड़ा ऐसी पहली महिला बॉलिवुड आइकन भी बन गई हैं जिनकी पूरी दुनिया के 4 मैडम तुसाद म्यूजियम में वैक्स स्टैचू होगी। न्यू यॉर्क और लंदन के अलावा सिडनी और एशिया के मैडम तुसाद में भी प्रियंका की वैक्स स्टैचू होंगी। बता दें कि लंदन के मैडम तुसाद में प्रियंका से पहले करीना कपूर, सलमान खान, शाहरुख खान और अमिताभ बच्चन के वैक्स स्टैचू मौजूद हैं। इसके अलावा दिल्ली के मैडम तुसाद में भी कई बॉलिवुड सिलेब्रिटीज के स्टैचू मौजूद हैं।वर्क फ्रंट की बात करें तो प्रियंका इस समय 2 हॉलिवुड फिल्मों 'इजंट इट रोमांटिक' और 'अ किड लाइक जेक' में काम कर रही हैं। इसके अलावा उनकी बॉलिवुड फिल्म 'द स्काई इज पिंक' की शूटिंग भी चल रही है जिसमें उनके साथ फरहान अख्तर और जायरा वसीम दिखाई देंगे।</p><a href='../../../Output/output.html'> Back to Output page </a> </body></html>