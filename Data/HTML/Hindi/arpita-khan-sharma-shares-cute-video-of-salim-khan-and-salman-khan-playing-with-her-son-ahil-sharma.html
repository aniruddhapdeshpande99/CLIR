<!DOCTYPE html><html><body><h1>Salman Khan के पिता सलीम खान ने नाती को यूं कराई पीठ पर सवारी, बेहद क्यूट है विडियो</h1><p><b>Authors : </b>No Author Specified</p><p><b>Published on : </b>04&#47;02&#47;2019, 09&#58;20&#58;13</p><p><b>Bollywood News: अर्पिता खान ने अपने पिता सलीम खान और बेटे आहिल का एक बेहद प्यारा विडियो इंस्टाग्राम पर शेयर किया है। इस क्लिप में सलमान खान भी नजर आ रहे हैं।</b></p><img src="https://navbharattimes.indiatimes.com/thumb/msid-67826870,width-650,resizemode-4/weather.jpg" width="500" height="600"><p>X
अर्पिता खान शर्मा सलमान खान और पूरे परिवार की लाड़ली हैं। वहीं उनके बेटे आहिल शर्मा भी पूरे खान परिवार के आंखों के तारे हैं। सलीम खान को जहां एक सख्त पिता के रूप में जाना जाता है, वहीं नाती आहिल के मामले में वह एक प्यारे नाना हैं, जो किसी भी आम ग्रैंड पैरंट्स की तरह अपने नाती के साथ खेलना पसंद करते हैं।अर्पिता खान ने अपने इंस्टाग्राम अकाउंट पर हाल ही में एक विडियो शेयर किया, जिसमें सलीम खान नाती आहिल को घोड़ा बन पीठ पर सवारी कराते दिख रहे हैं। विडियो में नाना की पीठ पर सवारी का मजा लेते हुए आहिल को सलमान खान हाथ से पकड़ते दिखाई दे रहे हैं, ताकि वह नीचे न गिरे।इस पल को आहिल ने कितना इंजॉय किया इसकी खुशी उसके चेहरे पर साफ दिखाई दे रही थी। वहीं सलमान और सलीम भी पूरे समय मुस्कुराते हुए ही नजर आए। यह विडियो दिखाता है कि सलीम खान भले ही 83 साल के हो चुके हों लेकिन वह अपने नाती के साथ खेलने का मौका नहीं चूकते।अर्पिता के जरिए शेयर किए गए इस विडियो को लोग भी काफी पसंद कर रहे हैं। कॉमेंट्स के जरिए यूजर्स ने नाना-नाती के इस पल को काफी क्यूट बताया। उन्होंने कहा कि यह दिखाता है कि ग्रैंडपैरंट्स अपने ग्रैंड चिल्ड्रन से कितना प्यार करते हैं।</p><a href='../../../Output/output.html'> Back to Output page </a> </body></html>