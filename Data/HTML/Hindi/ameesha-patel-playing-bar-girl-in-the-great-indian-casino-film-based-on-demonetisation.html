<!DOCTYPE html><html><body><h1>नोटबंदी पर बनीं 'द ग्रेट इंडियन कसीनो' में बार गर्ल के अवतार में अमीषा पटेल</h1><p><b>Authors : </b>No Author Specified</p><p><b>Published on : </b>22&#47;04&#47;2019, 21&#58;01&#58;25</p><p><b>Bollywood News: अभिनेत्री अमीषा पटेल पिछली बार फिल्म 'भैया जी सुपरहिट' में सनी देओल के साथ नजर आई थी और अब नोटबंदी पर बनीं फिल्म 'द ग्रेट इंडियन कसीनो' में वह बार गर्ल के अवतार में नजर आएंगी।</b></p><img src="https://navbharattimes.indiatimes.com/thumb/msid-68995039,width-650,resizemode-4/weather.jpg" width="500" height="600"><p>X
के माहौल में पूरा देश डूबा है, ऐसे में इलेक्शन कमीशन ने रुपेश पॉल की फिल्म 'माय नेम इस रागा' की रिलीज़ पर रोक लगा दी थी। नाम से जाहिर है, यह फिल्म राहुल गांधी की जिंदगी पर बेस्ड है। अपनी फिल्म 'माय नेम इस रागा' के रिलीज़ पर रोक लगने के बाद रुपेश ने एक और पॉलिटिकल ड्रामा फिल्म ' द ग्रेट इंडियन कसीनो ' बना ली है।रुपेश की फिल्म 'द ग्रेट इंडियन कसीनो' प्रधानमंत्री नरेंद्र मोदी द्वारा साल 2016 में हुए नोटबंदी पर आधारित है। इस फिल्म में चार ऐसे लोगों की कहानी दिखाई जाएगी, जो नोटबंदी से बचने के लिए जुगाड़ करते हैं। फिल्म में नोटबंदी के बाद प्रभावित कुछ इसे लोगों की कहानियां हैं, जो नोटबंदी के बाद सबसे खुश थे।रुपेश की इस फिल्म में अभिनेत्री अमीषा पटेल एक बेहद अहम किरदार में नजर आएंगी। अमीषा फिल्म में एक ऐसी बार गर्ल की भूमिका में नजर आएंगी, जिसके साथ पैसे के मामले में बड़ा धोखा किया जाता है और इसी धोखे का इंतकाम लेने के लिए अमीषा की जर्नी शुरू होती है। फिल्म के निर्देशक बताते हैं कि अभी तो वह फिल्म की रिलीज़ को लेकर कागजी कार्रवाई में जुटे हैं।रुपेश कहते हैं, 'हम अपनी फिल्म को कांस फिल्म महोत्सव के फिल्म बाजार में लेकर जा रहे हैं। हम वहीं फिल्म की रिलीज़ के लिए निर्माता और वितरक की तलाश करेंगे। मेरे हिसाब से कांस फिल्म महोत्सव फिल्म की खरीद-विक्री के लिए सबसे बेहतरीन जगह है। एक छत के नीचे आपको फिल्म के लिए निर्माता बड़ी आसानी से मिल जाते हैं। मैं इससे पहले भी अपनी 2 फिल्मों को लेकर कांस के फिल्म बाजार में गया था और वहां जाना मेरे लिए बहुत फायदे का सौदा रहा। हम इस फिल्म के साथ भी यही उम्मीद करते हैं।'अब जब चुनाव सिर पर हैं, ऐसे में आपकी फिल्म की चर्चा शुरू हो गई है। क्या आप चुनाव के माहौल का फायदा उठा रहे हैं? इस सवाल के जवाब पर रुपेश ने कहा, 'जी हां, जब माहौल इलेक्शन का है तो ऐसे समय पर ही पॉलिटिकल मुद्दे पर बनी फिल्म की चर्चा होती है। वैसे हम आपको बता दें, हमारी यह फिल्म नोटबंदी को लेकर किसी भी तरह से प्रधानमंत्री मोदी का विरोध नहीं करती है। यह कहानी नोटबंदी के बाद कुछ लोगों की बदली जिंदगी की कहानी कहती है।'फिल्म 'द ग्रेट इंडियन कसीनो' अमीषा पटेल के अलावा राजेश शर्मा, आसिफ बसरा, पंकज बेरी, दीपराज राणा अहम भूमिका में नजर आएंगे। अमीषा इससे पहले सनी देओल और प्रीती जिंटा के साथ फिल्म 'भैया जी सुपरहिट' में नजर आई थीं। सिनेमिर्ची प्रॉडक्शन द्वारा बनाई गई यह फिल्म एक क्राइम ड्रामा है। पिछले दिनों दिल्ली में सुपरस्टार धर्मेंद्र ने इस फिल्म का टीजर लॉन्च किया गया था।</p><a href='../../../Output/output.html'> Back to Output page </a> </body></html>