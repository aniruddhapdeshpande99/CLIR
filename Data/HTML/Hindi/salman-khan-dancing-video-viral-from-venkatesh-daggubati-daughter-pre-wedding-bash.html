<!DOCTYPE html><html><body><h1>साउथ स्टार वेंकटेश की बेटी की शादी में पहुंचे सलमान, वायरल हो रहा डांस विडियो</h1><p><b>Authors : </b>No Author Specified</p><p><b>Published on : </b>26&#47;03&#47;2019, 09&#58;15&#58;22</p><p><b>Bollywood News: पिछले दिनों जयपुर में साउथ सिनेमा जगत के जानेमाने स्टार वेंकटेश दग्गुबाती ने अपनी बेटी की शादी रचाई, जहां बॉलिवुड के सुपरस्टार सलमान खान भी पहुंचे थे। इसी इवेंट का एक विडियो खूब वायरल हो रहा है जिसमें सलमान ठुमके लगाते दिख रहे हैं।</b></p><img src="https://navbharattimes.indiatimes.com/thumb/msid-68572371,width-650,resizemode-4/weather.jpg" width="500" height="600"><p>Omg #Venky nd #SalmanKhan dance #AashrithaWedding https://t.co/QcQw4jjBfL — Shirisha (@shirishasahu) 1553433495000
X
अपने भाइयों संग जमकर नाचे सलमान खान
X
साउथ सिनेमा जगत के जानेमाने स्टार वेंकटेश दग्गुबाती की बेटी अश्रिता की शादी का आयोजन जयपुर में काफी धूमधाम से किया गया, जिसमें साउथ इंडियन स्टार्स के साथ-साथ सलमान खान भी शामिल हुए। इसी शादी का एक डांस विडियो काफी वायरल हो रहा है, जिसमें सलमान अपने ही एक हिट सॉन्ग पर ठुमके लगाते दिख रहे हैं।जहां इस शादी की कुछ तस्वीरें इंटरनेट पर छाई हुई हैं, वहीं कुछ विडियोज़ को लेकर भी काफी चर्चा है। सलमान अपने इस डांस विडियो में लड़की के पिता के साथ ठुमके लगा रहे हैं। इस विडियो में फिल्म 'किक' के गाने ' जुम्मे की रात है' पर सलमान दुल्हन के पिता के साथ डांस करते दिख रहे हैं। बता दें कि सलमान खान और वेंकटेश दोनों काफी अच्छे दोस्त हैं।बता दें कि वेंकटेश की बेटी अश्रिता एक फूड ब्लॉगर हैं, जिन्होंने अपने बॉयफ्रेंड विनायक रेड्डी से शादी रचाई, जो हैदराबाद रेस क्लब के चेयरमैन आर सुरेंद्र रेड्डी के पोते हैं। इस शादी में केवल करीबी देस्त और रिश्तेदार ही पहुंचे थे और प्री वेडिंग में राणा दुग्गुबाती, राम चरण, नागा चैतन्य जैसे कई सितारे शामिल हुए थे।हाल ही में सलमान अपने फेमस इवेंट दा-बंग टूर के लिए दुबई पहुंचे थे, जो लास्ट मिनट में खराब मौसम की वजह से कैंसल कर दिया गया। इस ट्रिप पर उनके साथ जैकलिन फर्नांडिस, कटरीना कैफ, सोनाक्षी सिन्हा जैसे और भी कई स्टार पहुंचे थे।वर्कफ्रंट की बात करें तो सलमान 'भारत' के पोस्ट-प्रॉडक्शन में बिज़ी हैं, जिसमें उनके अलावा कटरीना कैफ, सुनील ग्रोवर, तब्बू, दिशा पाटनी भी हैं। वह जल्द 'दबंग 3' की शूटिंग भी शुरू करेंगे। इतना ही नहीं लंबे समय बाद वह संजय लीला भंसाली के साथ भी काम करने जा रहे हैं। बता दें कि भंसाली की फिल्म 'इंशाअल्लाह' में सलमान नजर आएंगे और उनके साथ होंगी आलिया भट्ट।</p><a href='../../../Output/output.html'> Back to Output page </a> </body></html>