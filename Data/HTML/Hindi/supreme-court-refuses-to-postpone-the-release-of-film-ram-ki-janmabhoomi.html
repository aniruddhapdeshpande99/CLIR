<!DOCTYPE html><html><body><h1>'Ram Ki Janmabhoomi' को मिली सुप्रीम कोर्ट से राहत, तय तारीख पर होगी रिलीज</h1><p><b>Authors : </b>No Author Specified</p><p><b>Published on : </b>28&#47;03&#47;2019, 18&#58;50&#58;36</p><p><b>Bollywood News: सुप्रीम कोर्ट ने फिल्म 'राम की जन्मभूमि' की रिलीज टालने से इनकार कर दिया है। इस फिल्म की रिलीज को रोकने के लिए कोर्ट में एक याचिका दाखिल की गई थी। कोर्ट ने कहा है कि मामले में चल रही मध्यस्थता की प्रक्रिया से फिल्म का कोई संबंध नहीं है इसलिए इसकी रिलीज को नहीं टाला जाना चाहिए।</b></p><img src="https://navbharattimes.indiatimes.com/thumb/msid-68617020,width-650,resizemode-4/weather.jpg" width="500" height="600"><p>Supreme Court refuses urgent hearing in a plea seeking stay on release of a movie ‘Ram ki Janmabhoomi’ alleging it… https://t.co/pa70D5HqRD — ANI (@ANI) 1553751215000
X
सनोज मिश्रा के डायरेक्शन में बनी फिल्म ' राम की जन्मभूमि ' की रिलीज को टालने से इनकार कर दिया है। यह फिल्म 29 मार्च को रिलीज होने जा रही है। फिल्म की रिलीज को रोकने वाली एक याचिका में कहा गया था कि रामजन्म भूमि-बाबरी मस्जिद के विवाद पर अभी कोई फैसला नहीं आया है और इस विवाद पर जारी मध्यस्थता की प्रक्रिया पर इस फिल्म का प्रभाव पड़ सकता है, इसलिए इस पर बनी फिल्म की रिलीज को अभी रोक दिया जाए।इस याचिका पर सुनवाई करते हुए जस्टिस एसए बोबडे और जस्टिस एस अब्दुल नजीर की बेंच ने कहा, 'इस फिल्म का विवाद पर हो रही मध्यस्थता से क्या संबंध है? दोनों ही पक्ष इस विवाद का हल चाहते हैं। हम लोग निराशावादी नहीं हैं और कोई भी फिल्म इस मामले के हो रही मध्यस्थता में आड़े नहीं आ सकती।' कोर्ट अब इस मामले पर 2 हफ्ते बाद सुनवाई करेगा।इस बीच, दिल्ली हाई कोर्ट भी इसी मामले पर एक अन्य केस की सुनवाई कर रहा है जिसमें एक व्यक्ति ने खुद को मुगल शासकों का वंशज बताते हुए इस फिल्म की रिलीज को रोकने की मांग की है। याचिकाकर्ता याकूब तूसी ने कहा है कि यह फिल्म मुगल वंशजों पर अपमानजनक टिप्पणी करती है और इसलिए इसकी रिलीज पर रोक लगाई जाए।बता दें कि इस फिल्म को सेंट्रल बोर्ड ऑफ फिल्म सर्टिफिकेशन ने 'ए' सर्टिफिकेट दिया है। फिल्म में रामजन्म भूमि-बाबरी मस्जिद विवाद को एक कहानी के रूप में दिखाया गया है और इस मामले से जुड़ी घटनाओं को दिखाया गया है।</p><a href='../../../Output/output.html'> Back to Output page </a> </body></html>