<!DOCTYPE html><html><body><h1>नवाजुद्दीन सिद्दीकी ने कहा, नहीं देखी इतनी शानदार ऐक्‍ट्रेस, मेरे लिए तो 'यह' गिफ्टेड हैं</h1><p><b>Authors : </b>No Author Specified</p><p><b>Published on : </b>25&#47;02&#47;2019, 22&#58;18&#58;02</p><p><b>Bollywood News: बॉलिवुड के शानदार ऐक्‍टर्स में से एक नवाजुद्दीन सिद्दीकी जल्‍दी ही एक और फिल्‍म में नजर आएंगे। बता दें कि जहां लोग नवाज की ऐक्टिंग के दीवाने हैं। वहीं वह इस फिल्‍म की ऐक्‍ट्रेस की तारीफ करते नहीं थकते।</b></p><img src="https://navbharattimes.indiatimes.com/thumb/msid-68158033,width-650,resizemode-4/weather.jpg" width="500" height="600"><p>नवाजुद्दीन सिद्दीकी बॉलिवुड के उन ऐक्‍टर्स में से हैं, जिन्‍होंने तमाम संघर्ष करके अपनी प्रतिभा का लोहा मनवाया। साथ ही आज वह एक खास पहचान रखते हैं। दर्शकों को भी उनकी फिल्‍मों से काफी उम्‍मीदें रहती हैं। हाल ही में वह फिल्‍म 'ठाकरे' में मुख्‍य किरदार में नजर आए थे। इसमें पूरी तरह से एक अलग रोल था। हालांकि लोगों को उनका यह 'ठाकरे' का अंदाज भी काफी पसंद आया।बता दें कि नवाजुद्दीन सिद्दीकी जल्‍दी ही फिल्‍म 'फटॉग्राफ' में नजर आएंगे। इस फिल्‍म में उनके ऑपोजिट ऐक्‍ट्रेस सान्‍या मल्‍होत्रा नजर आएंगी। हाल ही में नवाजुद्दीन एक इंटरव्‍यू दे रहे थे। उस दौरान उनसे सान्‍या मल्‍होत्रा के काम के बारे में पूछा गया तो बस फिर क्‍या था, वह उनकी तारीफ करते थके नहीं।रिपोर्ट्स के मुताबिक नवाजुद्दीन ने कहा कि सान्‍या बहुत ही बेहतरीन ऐक्‍ट्रेसेस में से एक हैं। इसके अलावा वह काफी मच्‍योर और धैर्य वाली ऐक्‍ट्रेस हैं। उन्‍होंने कहा कि ऐसी ऐक्‍ट्रेस उन्‍होंने आज तक नहीं देखी।इसके अलावा जब नवाजुद्दीन से पूछा गया कि अगर उन्‍होंने सान्‍या को इस फिल्‍म ' फटॉग्राफ' के सेट से पहले देखा होता तो उनका जवाब क्‍या होता? इस पर नवाजुद्दीन ने कहा कि उन्‍होंने जब सान्‍या की पहली फिल्‍म 'दंगल' देखी थी, तभी उन्‍हें लगा था कि वह बेहतरीन ऐक्‍ट्रेस बनेंगी।बता दें कि फिल्‍म 'फटॉग्राफ' मुंबई में एक स्‍ट्रगलिंग फटॉग्रफर की कहानी है। इसमें फटॉग्रफर अपनी दादी के दबाव में आकर एक अजनबी लड़की से शादी कर लेता है। इसके बाद उनके रिश्‍ते को लेकर और तमाम ट्विस्‍ट को सहेजने वाली कहानी है यह फिल्‍म। रिपोर्ट्स के मुताबिक फिल्‍म को 'बर्लिन फिल्‍म फेस्टिवल' में भी दिखाया गया था। जहां इसे खूब पसंद किया गया था। फिल्‍म 15मार्च 2019 को रिलीज होगी।</p><a href='../../../Output/output.html'> Back to Output page </a> </body></html>