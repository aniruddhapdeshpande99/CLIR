<!DOCTYPE html><html><body><h1>जानें, अमिताभ बच्चन की कौन सी फिल्म के रीमेक में नजर आएंगे अक्षय कुमार</h1><p><b>Authors : </b>No Author Specified</p><p><b>Published on : </b>17&#47;04&#47;2019, 16&#58;01&#58;47</p><p><b>Bollywood News: अभिनेता अक्षय कुमार अब महानायक अमिताभ बच्चन की एक पुरानी फिल्म के रीमेक में नजर आएंगे, 36 साल पहले रिलीज़ हुई मल्टीस्टारर फिल्म कौन सी है और इस फिल्म का निर्देशन कौन करने वाला है, यह जानने के लिए पढ़ें यह खबर।</b></p><img src="https://navbharattimes.indiatimes.com/thumb/msid-68921562,width-650,resizemode-4/weather.jpg" width="500" height="600"><p>X
रिलीज़ हुई अमिताभ बच्चन , हेमा मालिनी, शक्ति कपूर, रंजीता कौर, सारिका, अमजद खान, मैक मोहन, प्रेमा नारायण, कादर खान और पेंटल जैसे बेहतरीन कलाकारों और सितारों से भरी फिल्म ' सत्ते पे सत्ता ' तो आपको अच्छी तरह याद ही होगी। इस फिल्म को और उसके संगीत को खूब सुना-सुनाया गया था। इस फिल्म को 10 साल पहले रीमेक करने की कोशिश की गई थी, लेकिन बात नहीं बनी।अब एक बार फिर से 'सत्ते पे सत्ता' के रीमेक का काम निर्देशक फराह खान ने शुरू कर दिया है। खबर है कि 'सत्ते पे सत्ता' के रीमेक के लिए फरहा खान ने अमिताभ बच्चन वाले रोल के लिए अक्षय कुमार को फाइनल कर लिया है। इस समय खिलाड़ी यानी अक्षय कुमार करीना कपूर के साथ फिल्म 'गुड न्‍यूज' की शूटिंग कर रहे हैं। बता दें, कि फिल्म 'सत्ते पे सत्ता' अमेरिकन म्युजिकल फिल्म 'सेवन ब्राइड्स फॉर सेवन ब्रदर्स' की रीमेक थी।'सत्ते पे सत्ता' का निर्देशन फराह खान करेंगी और इसका निर्माण मसाला फिल्‍मों को लेकर अपनी अलग पहचान बनाने वाले रोहित शेट्टी कर रहे हैं। अमिताभ बच्‍चन की यह फिल्‍म ऐसे सात भाइयों की कहानी है, जो अव्यवस्थित तरीके से रहते हैं। बड़े भाई रवि को इंदू नामक महिला से प्यार हो जाता है और रवि के घर आकर इंदू सभी भाइयों को जीने का सलीका सिखाती है और कहानी आगे बढ़ती है, सभी भाई किसी न किसी को दिल दे बैठते हैं।'सत्ते पे सत्ता' को लेकर अब तक कोई भी आधिकारिक बयान सामने नहीं आया है, लेकिन अब जब रोहित शेट्टी और फरहा खान इस फिल्म से जुड़े हैं तो जाहिर है कि इस फिल्म से जुड़ने के लिए तमाम कलाकार ऐड़ी-चोटी का जोर लगाएंगे। अक्षय कुमार के साथ लीडिंग लेडी के तौर पर फिल्म में किसकी जोड़ी बनती हैं, बाकी और कौन से कलाकार फाइनल किए जाते हैं, यह देखना जरूर दिलचस्प होगा।अक्षय कुमार ने हाल ही में फिल्म 'मिशन मंगल' की शूटिंग पूरी कर ली है, इस समय वह गुड न्यूज़' की शूटिंग में बिजी हैं, इसके बाद अक्षय रोहित शेट्टी की सूर्यवंशी में मुख्य भूमिका में नजर आएंगे।</p><a href='../../../Output/output.html'> Back to Output page </a> </body></html>