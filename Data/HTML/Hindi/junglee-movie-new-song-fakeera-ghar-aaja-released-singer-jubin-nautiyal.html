<!DOCTYPE html><html><body><h1>Junglee फिल्म का पहला गाना 'फकीरा घर आजा' रिलीज</h1><p><b>Authors : </b>No Author Specified</p><p><b>Published on : </b>14&#47;03&#47;2019, 09&#58;52&#58;39</p><p><b>Bollywood News: विद्युत जामवाल की आने वाली फिल्म का पहला गाना रिलीज हो गया है। फिल्म के गाने के बोल 'फकीरा घर आजा' हैं और इसे जुबिन नौटियाल ने अपनी आवाज दी है। फिल्म 29 मार्च को सिनेमाघरों में दस्तक देगी।</b></p><img src="https://navbharattimes.indiatimes.com/thumb/msid-68402782,width-650,resizemode-4/weather.jpg" width="500" height="600"><p>बहुत प्यारा है 'जंगली' का गाना 'फकीरा घर आजा'
X
खास रिश्ते पर आधारित विद्युत जामवाल की आने वाली फिल्म जंगली का पहला गाना रिलीज हो गया है। गाने के बोल, 'फकीरा घर आजा' हैं। गाने को जुबिन नौटियाल ने गाया है और लिरिक्स अनविता दत्त ने लिखे हैं। वहीं गाने के लिए म्यूजिक समीर उड्डीन ने दिया है। इस गाने में जंगल की खूबसूरती को दिखाया गया है। साथ ही जुबिन की आवाज ने गाने में चार चांद लगा दिए हैं। 'जंगली' फिल्म में विद्युत जामवाल के अपॉजिट पूजा सावंत नजर आएंगी।इस फिल्म में प्राचीन मार्शल आर्ट की तकनीक कलारिपयट्टु और एनिमल मूवमेंट का खास मिक्सचर दिखेगा। यह फिल्म 29 मार्च 2019 को सिनेमाघरों में रिलीज होगी। पहले फिल्म की रिलीज डेट 5 अप्रैल तय थी जिसे बाद में बदलकर 29 मार्च कर दिया गया। फिल्म के साथ फिल्म के डायरेक्टर की भी काफी चर्चा है। मालूम हो, जंगली फिल्म का निर्देशन हॉलिवुड के डायरेक्टर चक रसल (द मास्क और स्कॉर्पियन किंग के लिए मशहूर) कर रहे हैं।जंगली फिल्म के ट्रेलर आने के बाद से ही काफी चर्चे हैं। लोगों ने इसके ट्रेलर को भरपूर प्यार दिया। पैरंट्स इसे एक मस्ट वॉच फिल्म बता रहे हैं। फिल्म में विद्युत और उनके हाथी दोस्त भोला की कहानी को दिखाया गया है। फिल्म 'जंगली' में विद्युत जमवाल एक पशुओं के डॉक्टर की भूमिका निभा रहे हैं। फिल्म में उनका घर एक एलिफेंट रिजर्व में दिखाया गया है जहां उनकी भिड़ंत अंतरराष्ट्रीय शिकारियों के रैकेट से होती है।</p><a href='../../../Output/output.html'> Back to Output page </a> </body></html>