<!DOCTYPE html><html><body><h1>कार्तिक आर्यन ने इस वजह से ठुकरा दिया 10 करोड़ की फिल्म का ऑफर</h1><p><b>Authors : </b>No Author Specified</p><p><b>Published on : </b>17&#47;02&#47;2019, 19&#58;46&#58;15</p><p><b>Bollywood News: कार्तिक आर्यन बॉलिवुड के चहेते ऐक्टर बन चुके हैं। बीते दिनों एक चैट शो पर वह अपने स्ट्रगल के दिनों के बारे में बता चुके हैं। हाल ही में उन्होंने किया एक और खुलासा...</b></p><img src="https://navbharattimes.indiatimes.com/thumb/msid-65343428,width-650,resizemode-4/weather.jpg" width="500" height="600"><p>बॉलिवुड ऐक्टर कार्तिक आर्यन शाहरुख खान के बहुत बड़े फैन हैं। उन्होंने एक इंटरव्यू के दौरान बताया कि वह शाहरुख की एक झलक पाने के लिए क्या-क्या करते थे।
कार्तिक ने बताया कि वह बॉलिवुड के बादशाह शाहरुख खान के बहुत बड़े फैन हैं, इसलिए उन्हें पता है कि एक फैन होने का क्या मतलब होता है। Courtesy: Kartik Aaryan Instagram
कार्तिक ने बताया कि वह शाहरुख एक झलक भर पाने के लिए बांद्रा में उनके घर के बाहर खड़े रहते हैं।
कार्तिक आर्यन मध्य प्रदेश के शहर ग्वालियर से हैं। एक छोटे शहर का होने के बाद बॉलिवुड हीरो होना, उन्हें एक सपने जैसा लगता है।
कार्तिक बताते हैं कि उन्हें यह बात कहने में जरा भी शर्म नहीं कि लोग जब उनसे सेल्फी के लिए कहते हैं तो उन्हें बहुत अच्छा लगता है।
कार्तिक बीते दिनों अपने होमटाउन ग्वालियर में फिल्म 'लुका-छिपी' शूटिंग कर रहे थे। उन्होंने बताया कि उनकी मां रोजाना सेट्स पर उनके लिए खाना लेकर आती थीं, यह सबसे अच्छी बात थी।
कार्तिक ने बताया कि एक वक्त था जब अपने माता-पाता के साथ स्कूटर से शूटिंग देखने जाते थे। आज जब वह वहां शूटिंग करने पहुंचे तो लोग उनसे मिलने पहुंचे, यह इमोशनल करने वाला है।
X
बॉलिवुड में अपनी खास जगह बना चुके हैं। वह अपनी फिल्में, अनन्या पांडेय के साथ अफेयर और सारा अली खान के साथ नाम जुड़ने को लेकर चर्चा में रहते हैं। जिनमें से सारा अली खान खुद कई बार बता चुकी हैं कि वह उनका क्रश हैं।बीते दिनों करण जौहर के चैट शो पर पहुंचे कार्तिक आर्यन ने अपने संघर्ष के दिनों के बारे में बताया था। उन्होंने बताया था कि वह बेलापुर (नवी मुंबई) में रहते थे और अंधेरी तक फिल्म ऑडिशंस के लिए जाते थे। कार्तिक ने बताया था कि वहां दो कमरों के फ्लैट को 12 लोग शेयर करते थे।अब उनकी फिल्म लुका-छिपी आने वाली है और वह इसके प्रमोशन में बिजी हैं। रिपोर्ट्स के मुताबिक कार्तिक आर्यन ने हाल ही में बताया कि 'सोनू के टीटू की स्वीटी' के बाद उन्हें एक फिल्म के लिए 10 करोड़ रुपये का ऑफर मिला था लेकिन उन्होंने ठुकरा दिया।कार्तिक ने बताया कि उन्हें जो रोल ऑफर हुआ था, वह उससे कनेक्ट नहीं कर पा रहे थे। उन्होंने बताया कि वह पैसे के पीछे भागने के बजाय अच्छा काम करना चाहते हैं।</p><a href='../../../Output/output.html'> Back to Output page </a> </body></html>