<!DOCTYPE html><html><body><h1>रहस्यमयी अवतार में दिखे Ranveer Singh, खौफनाक दिख रही आंखें</h1><p><b>Authors : </b>No Author Specified</p><p><b>Published on : </b>26&#47;03&#47;2019, 13&#58;51&#58;12</p><p><b>Bollywood News: रणवीर सिंह की एक तस्वीर वायरल हो रही है, जिसमें वह रहस्यमयी अवतार में नजर आ रहे हैं। ब्लैक ड्रेस में नजर आ रहे रणवीर की आंखों पर आपकी नजरें टिक जाएंगी।</b></p><img src="https://navbharattimes.indiatimes.com/thumb/msid-68576890,width-650,resizemode-4/weather.jpg" width="500" height="600"><p>सिल्वर स्क्रीन पर हर ऐक्ट में अपने परफॉर्मेंस से और रियल लाइफ में अपने डिफरेंट स्टाइल से हमेशा दर्शकों को इम्प्रेस करते नजर आए हैं रणवीर सिंह। ऐसा लग रहा है कि एक बार फिर रणवीर अपने नए अवतार से दर्शकों को हैरान करने के लिए बिल्कुल रेडी हैं।हमें इंटरनेट पर रणवीर की कुछ तस्वीरें दिखी हैं, जिसमें वह काफी रहस्यमय अवतार में दिख रहे हैं। इस तस्वीर में वह ऊपर से नीचे तक ब्लैक अटायर में हैं और आपकी नजरें उनकी खौफनाक आंखों पर टिक जाएंगी। इस तस्वीर में वह दाढ़ी और मूंछों में हैं और सिर पर दिख रहा है गोल ब्लैक हैट।रिपोर्ट की मानें तो रणवीर मुंबई के किसी स्टूडियो में शूटिंग कर रहे थे, हालांकि प्रॉजेक्ट को लेकर कोई जानकारी नहीं हैं और न ही उनके इस लुक को लेकर अभी तक कोई जानकारी है।प्रफेशनल फ्रंट की बात करें तो रणवीर की झोली में अभी बहुत सारे प्रॉजेक्ट हैं, जिसमें कबीर खान की ' 83 ' (कपिल देव की बायॉपिक) और करण जौहर की 'तख्त' जैसी फिल्में शामिल हैं।</p><a href='../../../Output/output.html'> Back to Output page </a> </body></html>