<!DOCTYPE html><html><body><h1>'कपूर ऐंड संस' के मेकअप आर्टिस्ट ग्रेग कैनम को मिला चौथा ऑस्कर अवॉर्ड, ऋषि कपूर ने दी बधाई</h1><p><b>Authors : </b>No Author Specified</p><p><b>Published on : </b>25&#47;02&#47;2019, 15&#58;14&#58;45</p><p><b>Bollywood News: फिल्म 'कपूर ऐंड संस' में ऋषि कपूर को बिल्कुल अलग लुक देनेवाले अंतरराष्ट्रीय मेकअप आर्टिस्ट ग्रेग कैनम ने इस बार भी ऑस्कर अवॉर्ड में बाजी मारी, जिसपर कपूर ने उन्हें बधाई दी है।</b></p><img src="https://navbharattimes.indiatimes.com/thumb/msid-68151439,width-650,resizemode-4/weather.jpg" width="500" height="600"><p>Congratulations Greg Cannom for your fourth Oscar for the film Vice. You did Kapoor& Sons with me. Bravo! https://t.co/R0f5y1a8Ue — Rishi Kapoor (@chintskap) 1551058431000
This was the transformation which took 5 hours daily. &ldquo;Kapoor&Sons&rdquo;. Cheers Greg Cannom from all of us. You are a g… https://t.co/hHhs1n3p4s — Rishi Kapoor (@chintskap) 1551059373000
बॉलिवुड ऐक्टर ऋषि कपूर और उनकी पत्नी नीतू कपूर ने अंतरराष्ट्रीय मेकअप आर्टिस्ट ग्रेग कैनम को 91वें अकैडमी अवॉर्ड्स में उनका (ग्रेग) चौथा ऑस्कर अवॉर्ड जीतने पर बधाई दी है।फिल्म 'कपूर ऐंड संस' में ऋषि कपूर को बिल्कुल अलग लुक देने में कैनम का हाथ था। कैनम ने फिल्म 'वाइस' में हॉलिवुड स्टार क्रिश्चियन बेल को पूर्व राष्ट्रपति डिक चेनी का लुक देने के लिए अवॉर्ड जीता। ऋषि ने सोमवार को कैनम के साथ की अपनी तस्वीर ट्वीट की और कैप्शन में लिखा, 'फिल्म वाइस के लिए आपको चौथा ऑस्कर जीतने पर बधाई ग्रैग कैनम। आपने मेरे साथ कपूर एंड संस की थी। शाबाश।'66 वर्षीय अभिनेता ने फिर फिल्म के अपने लुक को शेयर किया और बताया कि इस लुक को पाने में उन्हें रोज 5 घंटे लगते थे। वहीं, उनकी पत्नी नीतू ने लिखा, 'ग्रेग कैनम आपको चौथा ऑस्कर जीतने की बधाई।' 'हॉलीवुडरिर्पोटर डॉट कॉम' के मुताबिक, यह कैनम का 10वां नामांकन था और चौथी जीत है। इससे पहले वह 'द क्यूरियस केस ऑफ बेंजामिन बटन', 'मिसेस डाउटफायर' और 'ड्रैकुला' के लिए ऑस्कर जीत चुके हैं।साल 2005 में कैनम ने मेकअप में इस्तेमाल होने वाला एक विशेष मोडिफाइड सिलिकन मैटेरियल विकसित करने के लिए टेक्निकल अचीवमेंट अवॉर्ड जीता था।</p><a href='../../../Output/output.html'> Back to Output page </a> </body></html>