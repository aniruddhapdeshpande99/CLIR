<!DOCTYPE html><html><body><h1>Narendra Modi Biopic: जानें, नरेंद्र मोदी बायॉपिक में कौन बनेंगे अमित शाह</h1><p><b>Authors : </b>No Author Specified</p><p><b>Published on : </b>13&#47;02&#47;2019, 11&#58;40&#58;55</p><p><b>Bollywood News: जब से पीएम मोदी की बायॉपिक की घोषणा हुई है, तभी से यह फिल्म चर्चा में बनी हुई है। इस फिल्म में विवेक ओबेरॉय पीएम नरेंद्र मोदी की बायॉपिक में दिखाई देंगे। अब इस बात का खुलासा भी हो गया है कि फिल्म में अमित शाह की भूमिका कौन से ऐक्टर निभाने जा रहे हैं।</b></p><img src="https://navbharattimes.indiatimes.com/thumb/msid-67971368,width-650,resizemode-4/weather.jpg" width="500" height="600"><p>थिअटर और फिल्मों के मशहूर ऐक्टर हैं मनोज जोशी
X
से प्रधानमंत्री नरेंद्र मोदी की बायॉपिक काफी चर्चा में है। इस फिल्म में विवेक ओबेरॉय , पीएम नरेंद्र मोदी की भूमिका निभाने जा रहे हैं। हाल में खबर आई थी कि इस फिल्म में ऐक्ट्रेस बरखा बिष्ट, नरेंद्र मोदी की पत्नी जसोदाबेन के किरदार में दिखेंगी। अब यह भी सामने आ गया है कि कौन से ऐक्टर फिल्म में बीजेपी के वर्तमान अध्यक्ष अमित शाह का किरदार निभाने जा रहे हैं।खबर है कि फिल्मों और थिअटर के मशहूर ऐक्टर मनोज जोशी इस बायॉपिक में अमित शाह के किरदार में दिखाई देंगे। हाल में मनोज ने मुंबई में इस फिल्म की शूटिंग भी शुरू कर दी है। उन्होंने कहा कि जैसे ही उन्हें इस रोल का ऑफर आया तो उन्होंने अन्य प्रोजेक्ट्स हाथ में होने के बावजूद तुरंत इसके लिए हामी भर दी।मनोज ने कहा, 'यह पहली बार होगा जबकि मैं किसी जीवित व्यक्ति का किरदार पर्दे पर निभाने जा रहा हूं। लोगों को मोदी की बायॉपिक का बेसब्री से इंतजार है और मुझे खुशी है कि मैं अमित शाह का महत्वपूर्ण किरदार फिल्म में निभाने जा रहा हूं।' उन्होंने कहा कि वह असल जिंदगी में राजनीतिक घटनाक्रमों के बारे में पढ़ते रहते हैं। मनोज ने कहा कि हमेशा यह जानना जरूरी होता है कि आपके देश में क्या हो रहा है।मनोज जोशी ने कहा कि उनकी नजर में अमित शाह एक अच्छे संगठनकर्ता हैं। फिल्म के बारे में अपनी तैयारियों पर उन्होंने कहा, 'मैं अमित शाह के भाषणों को सुन रहा हूं और उनके बारे में ज्यादा जानने की कोशिश कर रहा हूं। हम बहुत जरूरी पड़ने पर ही मेकअप का इस्तेमाल करेंगे। जैसे-जैसे फिल्म आगे बढ़ेगी तो उसमें मेरी अलग-अलग हेयरस्टाइल भी नजर आएगी।'</p><a href='../../../Output/output.html'> Back to Output page </a> </body></html>