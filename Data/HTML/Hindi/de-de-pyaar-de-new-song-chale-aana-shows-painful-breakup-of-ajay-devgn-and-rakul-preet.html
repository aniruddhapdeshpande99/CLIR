<!DOCTYPE html><html><body><h1>'दे दे प्यार दे' का गाना 'चले आना' रिलीज, रुला देगा अजय देवगन-रकुल प्रीत के ब्रेकअप का दर्द</h1><p><b>Authors : </b>No Author Specified</p><p><b>Published on : </b>02&#47;05&#47;2019, 21&#58;00&#58;35</p><p><b>Bollywood News: 'दे दे प्यार दे' के मेकर्स ने कुछ वक्त पहले 'हौली हौली' गाना रिलीज किया था एक पार्टी एंथम जैसा था और अब एक ऐसा गाना रिलीज किया है जो ब्रेकअप के दर्द का अहसास कराता है।</b></p><img src="https://navbharattimes.indiatimes.com/thumb/msid-69143729,width-650,resizemode-4/weather.jpg" width="500" height="600"><p>'चले आना' गाने के एक सीन में अजय देवगन, रकुल प्रीत।
आने वाली फिल्म ' दे दे प्यार दे ' के मेकर्स ने कुछ दिन पहले 'हौली हौली' गाना रिलीज किया था, जिसे काफी पसंद किया गया और अब मेकर्स एक और गाना रिलीज कर दिया है। 'चले आना' नाम के इस गाने को अजय देवगन और रकुल प्रीत पर फिल्माया गया है। इस गाने में दिखाए गए ब्रेकअप के दर्द को आप भी साफ तौर पर महसूस करेंगे।'चले आना' गाने को अरमान मलिक ने गाया है और यह आपके दिल को छू छाएगा। गाने के लिरिक्स तो शानदार हैं ही, अजय देवगन और रकुल प्रीत ने अपने दर्द भरे इमोशन्स से गाने में जान डाल दी है।बात करें फिल्म की, तो इसमें रकुल प्रीत और अजय के अलावा तबू , आलोक नाथ और जावेद जाफरी भी नजर आएंगे। फिल्म की कहानी अधेड़ उम्र के एक ऐसे शख्स की है, जिसे अपने से बेहद कम उम्र की लड़की से प्यार हो जाता है। 'दे दे प्यार दे' एक रोमांटिक कॉमिडी है, जिसे 'प्यार का पंचनामा' फेम डायरेक्टर लव रंजन प्रड्यूस कर रहे हैं। लव रंजन ने ही इस फिल्म की कहानी भी लिखी है। इस फिल्म को अकिव अली ने डायरेक्ट किया है और यह 17 मई को रिलीज होगी।</p><a href='../../../Output/output.html'> Back to Output page </a> </body></html>