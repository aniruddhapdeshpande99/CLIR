<!DOCTYPE html><html><body><h1>10 महीने बाद यूं ठीक हुए रितिक रोशन, शेयर किया मोटिवेशनल विडियो</h1><p><b>Authors : </b>No Author Specified</p><p><b>Published on : </b>25&#47;04&#47;2019, 20&#58;24&#58;02</p><p><b>Bollywood News: 'मेरे शरीर का को-ओर्डिनेश बुरी तरह से बिगड़ गया था। मैं कहता था कूदो और मेरा शरीर कोई प्रतिक्रिया नहीं देता था। मेरे पैर या रीढ़ कोई वजन नहीं ले पा रहे थे।'</b></p><img src="https://navbharattimes.indiatimes.com/thumb/msid-69045368,width-650,resizemode-4/weather.jpg" width="500" height="600"><p>अपने शानदार लुक्स से हमेशा से लोगों को अपना दीवाना बनाते रहे हैं। उनकी टोन्ड बॉडी के कारण उनकी कई फीमेल फैन्स उनपर मरती हैं। वहीं फिटनेस के लिए वह लड़कों की इनस्पिरेशन हैं। अब उनका एक नया विडियो सामने आया है जिसमें उनका जबरदस्त जज्बा दिख रहा है। बता दें कि रितिक के पैर में चोट लग गई थी और इस विडियो में इस चोट से उबरने के उनके संघर्ष को दिखाया गया है।रितिक ने इंस्टाग्राम पर एक विडियो शेयर किया है। इस विडियो के कैप्शन में उन्होंने अपने दर्द को बयान किया है और बताया कि कैसे वह ठीक हुए। रितिक ने लिखा, 'ठीक होने में मुझे 10 महीने लग गए और यह प्रक्रिया अब भी जारी है। दाईं एड़ी के लिगामेंट्स फट गए थे और बाई एड़ी में मोच थी। इसके अलावा स्लिप डिस्क से भी पीड़ित थे।मेरे शरीर का को-ओर्डिनेश बुरी तरह से बिगड़ गया था। मैं कहता था कूदो और मेरा शरीर कोई प्रतिक्रिया नहीं देता था। मेरे पैर या रीढ़ कोई वजन नहीं ले पा रहे थे। मेरा वजन बुरी तरह से बढ़ रहा था। मैं कोई कार्डियो नहीं कर पा रहा था। मैं पूरी तरह से ट्रैक से न गिर जाऊं इसके लिए मैं सिर्फ एक चीज कर सकता था। वह था डायटिंग। अपने पसंद की चीज न खा पाने के कारण मैं और परेशान था।'इस विडियो के साथ रितिक ने आगे लिखा, मुझे उम्मीद है कि यह तकलीफ झेल रहे लोगों की मदद करेगा। मेरा रीहैब काफी धीमा था। लेकिन निरंतरता जरूरी है।'देखिए, रितिक रोशन का प्रेरक विडियो:</p><a href='../../../Output/output.html'> Back to Output page </a> </body></html>