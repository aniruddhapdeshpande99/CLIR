<!DOCTYPE html><html><body><h1>कंगना रनौत की नाराजगी पर आलिया भट्ट ने दिया रिऐक्शन</h1><p><b>Authors : </b>No Author Specified</p><p><b>Published on : </b>08&#47;02&#47;2019, 08&#58;09&#58;18</p><p><b>Bollywood News: कंगना रनौत ने आलिया और आमिर की आलोचना करते हुए यह भी कहा था कि पता नहीं इन स्टार्स को किस बात का डर है जो वह उनकी फिल्म पर बात भी नहीं कर रहे हैं।</b></p><img src="https://navbharattimes.indiatimes.com/thumb/msid-67893952,width-650,resizemode-4/weather.jpg" width="500" height="600"><p>Manikarnika Public Review: कंगना रनौत की फिल्म लोगों को कैसी लगी?
X
क्वीन ऑफ झांसी' की सफलता के बाद बॉलीवुड स्टार्स की ओर से कोई रिऐक्शन नहीं आने पर हाल ही में ऐक्ट्रेस कंगना रनौत ने नाराजगी जाहिर की थी। उन्होंने आमिर खान और आलिया भट्ट को भी अपने निशाने पर लिया था। अब कंगना की नाराजगी पर आलिया भट्ट ने रिऐक्शन दिया है।दरअसल, कंगना रनौत ने आलिया भट्ट पर निशाना साधते हुए कहा था कि, जब फिल्म 'राजी' रिलीज हुई थी तब आलिया और मेघना गुलजार ने उन्हें ट्रेलर भेजा था और उनसे रिऐक्शन मांगा था। फिल्म को लेकर कंगना ने दोनों से करीब आधे घंटे तक बात भी की थी लेकिन 'मणिकर्णिका: द क्वीन ऑफ झांसी' को लेकर न तो आलिया और न ही मेघना ने उनसे बात की।कंगना के इस बयान को लेकर जब आलिया से सवाल किया गया तो उन्होंने कहा कि, उन्हें उम्मीद है कि कंगना उन्हें नापसंद करना शुरू नहीं करेंगी। आलिया ने कहा कि उन्होंने यह जानबूझकर नहीं किया है, लेकिन अगर उनके कारण कंगना नाराज हैं तो वह उनसे पर्सनली माफी मांगेंगी। आलिया ने कहा कि कंगना बहुत आउटस्पोकन हैं और ऐसा होने के लिए बहुत हिम्मत की जरूरत होती है।कंगना की फिल्म पर रिऐक्शन नहीं दे पाने के पीछे की वजह बताते हुए आलिया ने कहा कि वह शूटिंग में बिजी थीं, जिस वजह से उन्हें इस बारे में पता नहीं चल सका। उन्होंने कहा कि वह किसी को भी नाराज नहीं करना चाहती हैं।वर्क फ्रंट की बात करें तो आलिया भट्ट जल्द ही फिल्म 'गली बॉय' में नजर आएंगी। यह फिल्म 14 फरवरी को सिनेमाघरों में रिलीज होगी। इसके साथ ही आलिया फिल्म 'कलंक' और 'ब्रह्मास्त्र' की शूटिंग में बिजी हैं।</p><a href='../../../Output/output.html'> Back to Output page </a> </body></html>