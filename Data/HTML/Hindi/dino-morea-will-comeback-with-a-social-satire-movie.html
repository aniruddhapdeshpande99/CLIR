<!DOCTYPE html><html><body><h1>सोशल सटायर के साथ वापसी करेंगे डिनो मोरिया</h1><p><b>Authors : </b>No Author Specified</p><p><b>Published on : </b>16&#47;02&#47;2019, 08&#58;15&#58;11</p><p><b>Bollywood News: डिनो मोरिया अपनी सेकंड प्रॉडक्‍शन फिल्‍म के साथ वापसी के लिए तैयार हैं। इस सोशल सटायर को वह जूनो चोपड़ा के साथ को-प्रॉड्यूस करेंगे। यह फिल्‍म आने वाले तीन महीने में शुरू होगी।</b></p><img src="https://navbharattimes.indiatimes.com/thumb/msid-68018334,width-650,resizemode-4/weather.jpg" width="500" height="600"><p>लंबे समय से बड़े पर्दे से गायब ऐक्‍टर डिनो मोरिया अपनी सेकंड प्रॉडक्‍शन फिल्‍म के साथ वापसी के लिए तैयार हैं। यह फिल्‍म एक सोशल सटायर होगी। इससे पहले उन्होंने 'जिस्‍म 2' को को-प्रॉड्यूस किया था।डिनो इस सोशल सटायर को जूनो चोपड़ा के साथ को-प्रॉड्यूस करेंगे। यह फिल्‍म आने वाले तीन महीने में शुरू होगी। इस डिवेलपमेंट से जुड़े एक सूत्र ने खुलासा किया कि फिल्‍म का निर्देशन डेब्‍यू डायरेक्‍टर सतराम रमानी करेंगे जिन्‍होंने 'जिस्‍म 2', 'जय हो' और 'फ्रीकी अली' जैसी फिल्‍मों में असिस्‍टेंट डायरेक्‍टर के रूप में काम किया था।'सूत्र के मुताबिक, 'फिल्‍म की कहानी उत्‍तर भारत के एक छोटे शहर की होगी और यह पुरुष जनसंख्‍या के मुद्दे को उठाएगी। फिलहाल सतराम लोकेशन्‍स की तलाश कर रहे हैं।'अब तक यह तय नहीं है कि फिल्‍म में डिनो खुद भी नजर आएंगे या नहीं, इस बीच हमारे सहयोगी मिरर को यह भी पता चला है कि डिनो एक और प्रॉडक्शन के साथ तैयार हैं और इसकी कास्‍ट का वह भी हिस्‍सा होंगे।</p><a href='../../../Output/output.html'> Back to Output page </a> </body></html>