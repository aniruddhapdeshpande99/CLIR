<!DOCTYPE html><html><body><h1>बर्थडे से पहले काशी विश्वनाथ के दर्शन करने पहुंचीं जाह्नवी कपूर</h1><p><b>Authors : </b>No Author Specified</p><p><b>Published on : </b>05&#47;03&#47;2019, 16&#58;00&#58;11</p><p><b>Bollywood News: अपने जन्मदिन से ठीक एक दिन पहले 'धड़क' ऐक्ट्रेस जाह्नवी कपूर काशी विश्वनाथ के दरबार पहुचीं, जहां उन्होंने पूरी श्रद्धा-भक्ति से भगवान की पूजा-अर्चना की।</b></p><img src="https://navbharattimes.indiatimes.com/thumb/msid-68269980,width-650,resizemode-4/weather.jpg" width="500" height="600"><p>श्रीदेवी की बेटी व 'धड़क' फिल्म से बॉलिवुड में डेब्यू कर चुकीं ऐक्ट्रेस जाह्नवी कपूर काशी विश्वनाथ के दरबार पहुचीं। महाशिवरात्रि के एक दिन बाद वहां उन्होंने पूरी आस्था से पूजा-अर्चना की।अपने जन्मदिन से ठीक पहले जाह्नवी मंगलवार की दोपहर बाबा के दरबार पहुंचीं और विधि-विधान से काशी विश्वनाथ का पूजन-अर्चन किया।दोपहर भोग आरती के दौरान धड़क गर्ल काशी विश्वनाथ के दरबार पहुंचीं और भाव-विभोर होकर बाबा की आरती देखी और दर्शन की। बाबा के दर्शन करने के बाद जब वह बाहर निकलीं तो वहां मंदिर के बाहर भगवान के दर्शन के लिए लाइन में खड़े लोगों ने हाथ हिलाकर उनका अभिवादन किया। जाह्नवी ने भी हाथ जोड़कर सभी का अभिवादन किया।जाह्नवी यहां सफेद रंग की सलवार कमीज में नजर आईं और बिल्कुल सिंपल नजर आ रही थीं। मन्दिर के बाहर मौजूद उनके फैन्स उनकी एक झलक पाने के लिए बेताब होते दिखे। वे उनकी तस्वीरें खींचना चाहते थे और जाह्नवी ने रुककर पोज़ भी दिए। पूजा-अर्चना के बाद जान्हवी ने कचौड़ी गली में काशी की मशहूर लस्सी का भी स्वाद चखा।वर्कफ्रंट की बात करें तो जाह्नवी पायलट गुंजन सक्सेना की बायॉप‍िक में नजर आने वाली हैं। इसके अलावा करण जौहर की 'तख्त' में भी नजर आनेवाली हैं जाह्नवी।</p><a href='../../../Output/output.html'> Back to Output page </a> </body></html>