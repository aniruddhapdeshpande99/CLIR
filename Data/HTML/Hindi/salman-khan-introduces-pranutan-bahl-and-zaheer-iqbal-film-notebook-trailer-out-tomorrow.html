<!DOCTYPE html><html><body><h1>सलमान की फिल्म 'Notebook' के ट्रेलर के लिए हो जाइए तैयार</h1><p><b>Authors : </b>No Author Specified</p><p><b>Published on : </b>21&#47;02&#47;2019, 13&#58;40&#58;37</p><p><b>Bollywood News: सलमान खान अपनी अगली फिल्म 'नोटबुक' से मोहनीश बहल की बेटी प्रनूतन और ज़हीर इकबाल को लॉन्च करने जा रहे हैं। तैयार रहें क्योंकि 22 फरवरी को रिलीज़ होनेवाला है फिल्म का ट्रेलर।</b></p><img src="https://navbharattimes.indiatimes.com/thumb/msid-68075577,width-650,resizemode-4/weather.jpg" width="500" height="600"><p>The threads that connect Firdaus and Kabir’s love story Meet them in the #Notebook trailer, out tomorrow.… https://t.co/dVsO7f5js1 — Salman Khan Films (@SKFilmsOfficial) 1550723979000
Bina mile kabhi pyaar ho sakta hai? Introducing @PranutanBahl & @iamzahero in this unique love story directed by… https://t.co/wyAWhjDvaq — Salman Khan (@BeingSalmanKhan) 1550125812000
पिछले साल अपनी फिल्म 'लवयात्री' में अपने बहनोई आयुष शर्मा और मॉडल वरीना हुसैन को लॉन्च कर चुके सलमान अपनी अगली फिल्म 'नोटबुक' में नए चेहरों प्रनूतन बहल (मोहनीश बहल की बेटी) और ज़हीर इकबाल को ग्लैमर वर्ल्ड में उतारने जा रहे हैं और अब कल यानी 22 फरवरी को फिल्म का ट्रेलर भी लॉन्च होनेवाला है।फिल्म का एक नया पोस्टर सोशल मीडिया पर शेयर करते हुए ट्रेलर रिलीज़ की खबर दी गई है। सलमान ने इस फिल्म का एक नया पोस्टर जारी करते हुए कैप्शन में लिखा है, 'यह #Notebook इन प्यारे बच्चों के बगैर अधूरी है। इनसे मिलने के लिए तैयार रहें। ट्रेलर कल रिलीज़ हो रहा है।' इस पोस्टर में काफी प्यार-प्यारे बच्चे नजर आ रहे हैं। सलमान खान फिल्म्स के ट्विटर हैंडल से भी यह पोस्टर ट्वीट कर ट्रेलर रिलीज़ की जानकारी दी गई है।इससे पहले भी मेकर्स की ओर से इस फिल्म का पोस्टर रिलीज़ किया गया, जिसमें प्रनूतन और ज़हीर नजर आ रहे हैं। दोनों अपने कंधे पर बैग लिए एक-दूसरे की ओर पीठ किए खड़े नजर आ रहे हैं। इसके कैप्शन में सलमान ने लिखा है, 'बिना मिले कभी प्यार हो सकता है?'बता दें कि हाल ही में सलमान खान ने अपनी फिल्‍म 'नोटबुक' से पाकिस्‍तानी सिंगर आतिफ असलम को हटा दिया है। दरअसल यह फैसला पुलवामा में हुए आतंकी हमले के बाद ऑल इंडिया सिने वर्कर्स एसोसिएशन AICWA की ओर से फिल्‍म इंडस्‍ट्री में पाकिस्‍तानी कलाकारों को पूरी तरह बैन करने की भी घोषणा के बाद लिया गया। सलमान खान ने इससे पहले पुलवामा हमले में शहीद हुए जवानों के परिवार वालों को आर्थिक सहायता दी है। यह पिल्म 29 मार्च को रिलीज़ हो रही है।</p><a href='../../../Output/output.html'> Back to Output page </a> </body></html>