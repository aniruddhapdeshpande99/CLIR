<!DOCTYPE html><html><body><h1>टाइगर श्रॉफ की 'स्टूडेंट ऑफ द इयर 2' में दिखेंगे Will Smith</h1><p><b>Authors : </b>No Author Specified</p><p><b>Published on : </b>15&#47;04&#47;2019, 10&#58;43&#58;12</p><p><b>Bollywood News: बॉलिवुड फिल्म 'स्टूडेंट ऑफ द इयर 2' अगले महीने रिलीज़ हो रही है। इस फिल्म में टाइगर श्रॉफ, अनन्या पांडे और तारा सुतारिया नजर आनेवाली हैं। अब खबर है कि फिल्म में हॉलिवुड स्टार विल स्मिथ भी नजर आ सकते हैं।</b></p><img src="https://navbharattimes.indiatimes.com/thumb/msid-66120662,width-650,resizemode-4/weather.jpg" width="500" height="600"><p>हॉलिवुड के दिग्गज अभिनेता विल स्मिथ के फैन्स जल्द ही उन्हें उन्हें बॉलिवुड की अपकमिंग फिल्म 'स्टूडेंट ऑफ द इयर 2' में देख पाएंगे। विल इस फिल्म के एक गाने में फिल्म के स्टार्स के साथ डांस करते दिखेंगे।
फिल्म के सेट से विल स्मिथ की तस्वीरें सोशल मीडिया पर वायरल हो रही हैं। इसमें वह डांस करते दिखाई दे रहे हैं। 'स्टूडेंट ऑफ द इयर 2' के सितारों ने भी इस हॉलिवुड स्टार के साथ सेल्फी शेयर कीं।
विल स्मिथ भी फिल्म का हिस्सा बनकर काफी खुश दिखे। उन्होंने अपनी खुशी इंस्टाग्राम पर फोटोज शेयर कर जाहिर की।
अन्नया पांडे भी खुद को विल स्मिथ के साथ फोटो लेने से रोक नहीं सकीं। उनकी यह तस्वीर फैन पेजेस ने भी जमकर शेयर की।
फिल्म के लीड ऐक्टर टाइगर श्रॉफ ने विल के साथ फोटो शेयर करते हुए लिखा, 'दुनिया के सबसे बड़े एंटरटेनर में से एक के साथ स्टेज शेयर करते हुए।'
विल स्मिथ को फिल्म के सेट पर देख तारा सुतारिया भी काफी एक्साइटेड दिखीं। उन्होंने भी हॉलिवुड स्टार के साथ फोटो शेयर की।
वैसे 'स्टूडेंट ऑफ द इयर 2' से पहले विल स्मिथ ने करण जौहर और रणवीर सिंह के साथ भी काफी मस्ती की।
विल ने इन दोनों स्टार्स के साथ फोटोज शेयर करते हुए लिखा, बॉलिवुड के बारे में इंडस्ट्री के एक्सपीरियंस्ड लोगों से सीखते हुए।
ऑफिशल ट्रेलर: स्टूडेंट ऑफ द इयर 2
X
करण जौहर ने 'स्टूडेंट ऑफ द इयर' फिल्म से आलिया भट्ट, वरुण धवन और सिद्धार्थ मल्होत्रा को लॉन्च किया था। फिल्म अच्छी चली थी और ये तीनों स्टार भी इंडस्ट्री में जगह बनाने में कामयाब हो गए। अब करण ने ' स्टूडेंट ऑफ द इयर 2 ' बनाकर तैयार कर दी है। फिल्म के डायरेक्टर पुनीत मल्होत्रा ने हाल में ही ट्रेलर लॉन्च किया। इस मौके पर करण ने बताया कि इस फिल्म के लिए 'ये जवानी है दीवानी' गाना को रीक्रिएट किया गया है।पिछली फिल्म में 'डिस्को दीवाने' गाने का इस्तेमाल हुआ था। साथ ही इस बात का संकेत भी मिला है कि हॉलिवुड के सुपरस्टार विल स्मिथ इस फिल्म में कैमियो रोल में दिखेंगे। वैसे पिछले दिनों विल स्मिथ 'राधा तेरी चुनरी' गाने पर डांस करते भी दिखाई दिए थे। हालांकि करण ने इस फिल्म में विल स्मिथ की मौजूदगी के बारे में सवाल पूछे जाने पर कहा कि वह एक शो की शूटिंग करने आए थे। विल फिल्म में होंगे या नहीं यह जानने के लिए आपको थिअटर में यह फिल्म देखकर आनी पड़ेगी।वहीं इसी इवेंट में जब अनन्या से बॉलिवुड में कॉम्पिटिशन को लेकर सवाल किया गया तो उन्होंने कहा, 'मुझे कॉम्पिटिशन पसंद है। आप इसे मेरी आने वाली फिल्म में भी देख सकते हैं। नए लोगों के साथ काम करना काफी मोटिवेट करता है। हमारी फिल्म इंडस्ट्री को हमेशा नए लोगों की जरूरत होती है। यहां हेल्दी कॉम्पिटिशन है और इसे लेकर मैं काफी उत्साहित हूं। मैंने नए लोगों की एक-दो फिल्में देखी हैं और अब वे हमारी फिल्म देखेंगे।'बता दें कि फिल्म 'स्टूडेंट ऑफ द इयर 2' अगले महीने रिलीज होगी। इस फिल्म से ऐक्टर चंकी पांडे की बेटी अनन्या पांडे और तारा सुतारिया डेब्यू कर रही हैं। फिल्म में टाइगर श्रॉफ भी हैं।</p><a href='../../../Output/output.html'> Back to Output page </a> </body></html>