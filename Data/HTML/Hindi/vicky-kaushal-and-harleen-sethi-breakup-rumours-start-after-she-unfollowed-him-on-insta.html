<!DOCTYPE html><html><body><h1>क्या विकी कौशल और गर्लफ्रेंड हरलीन का हो गया ब्रेकअप?</h1><p><b>Authors : </b>No Author Specified</p><p><b>Published on : </b>17&#47;03&#47;2019, 08&#58;20&#58;39</p><p><b>Bollywood News: बॉलिवुड ऐक्टर विकी कौशल ने भले ही गिनी-चुनी फिल्में की हों लेकिन वह फैंस के बीच अपनी जगह बना चुके हैं। ताजा रिपोर्ट्स की मानें तो उनके और उनकी गर्लफ्रेंड के बीच दरार आ चुकी है।</b></p><img src="https://navbharattimes.indiatimes.com/thumb/msid-68373917,width-650,resizemode-4/weather.jpg" width="500" height="600"><p>विक्की कौशल ने अपने 'सीरियस रिलेशनशिप' पर तोड़ी चुप्पी
X
विकी कौशल अपनी ऐक्टिंग स्किल्स से बॉलिवुड मूवी फैंस के दिल की धड़कन बन चुके हैं। खासतौर पर लड़कियों के बीच उनका काफी क्रेज है। हालांकि कई लड़कियों का दिल उस वक्त टूट गया जब उन्हें पता चला कि वह हरलीन सेठी के साथ डेट कर रहे हैं। हरलीन लव, बाइट्स ऐंड ब्रोकेन बट ब्यूटिफुल जैसी फिल्मों में काम कर चुकी हैं।हालांकि ताजा रिपोर्ट्स की मानें तो विकी कौशल और उनकी गर्लफ्रेंड हरलीन के बीच दरार आ चुकी है। दरअसल हरलीन ने विकी को इंस्टाग्राम पर अनफॉलो कर दिया है, इसके बाद ही इस चर्चा शुरू हुई। दोनों को पार्टीज, फिल्मों की स्क्रीनिंग, डिनर डेट्स वगैरह पर साथ देखा जा चुका है। यहां तक कि उन्होंने 'उरी' के प्रमोशन के वक्त दोनों ने साथ में तस्वीर भी पोस्ट की थी।खबर है कि दोनों के ब्रेकअप की वजह कटरीना कैफ हैं। चर्चा यह भी है कि विकी कौशल कटरीना की वजह से हरलीन को धोखा दे रहे थे और इसका पता उन्हें चल गया। इसके बाद हरलीन ने उनसे ब्रेकअप करने का फैसला लिया। हालांकि इस खबर में मिर्च-मसाला भी हो सकता है क्योंकि यह बात किसी सॉर्स के हवाले से नहीं आई है। ये सब कयास सिर्फ इस वजह से लगाए जा रहे हैं क्योंकि कॉफी विद करण 6 के एक एपिसोड में कटरीना ने कहा था कि पर्दे पर उनकी जोड़ी विकी कौशल के साथ जमेगी।हालांकि हरलीन ने उनको अनफॉलो कर दिया है इसके पीछे ब्रेकअप के अलावा भी कई वजहें हो सकती हैं। इस बारे में हमारे पास कोई भी ऑफिशल कन्फर्मेशन नहीं है।वर्कफ्रंट पर बात करें तो रिपोर्ट्स के मुताबिक विकी कौशल राकेश शर्मा की बायॉपिक में नजर आएंगे। इस फिल्म के लिए शाहरुख खान का नाम भी खबरों में रह चुका है। विकी करण जौहर की मल्टी स्टारर फिल्म तख्त में नजर आएंगे। इसमें उनके साथ करीना कपूर, रणवीर सिंह, आलिया भट्ट, जाह्नवी कपूर, अनिल कपूर और भूमि पेडणेकर भी होंगे।</p><a href='../../../Output/output.html'> Back to Output page </a> </body></html>