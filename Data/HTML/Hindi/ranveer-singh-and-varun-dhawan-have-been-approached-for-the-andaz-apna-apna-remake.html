<!DOCTYPE html><html><body><h1>'अंदाज़ अपना अपना' के रीमेक में नजर आएंगे रणवीर सिंह और वरुण धवन?</h1><p><b>Authors : </b>No Author Specified</p><p><b>Published on : </b>18&#47;01&#47;2019, 08&#58;59&#58;16</p><p><b>Bollywood News: निर्देशक राज कुमार संतोषी की फिल्म 'अंदाज अपना अपना' (1994) के रीमेक को लेकर काफी समय से चर्चा थी। अब कहा जा रहा है इस फिल्म को रीक्रिएट करने की तैयारी हो रही है, जिसमें रणवीर और वरुण होंगे।</b></p><img src="https://navbharattimes.indiatimes.com/thumb/msid-67582010,width-650,resizemode-4/weather.jpg" width="500" height="600"><p>X
वरुण धवन और रणवीर सिंह के साथ काम करना चाहती है कटरीना कैफ
X
पिछले काफी समय से निर्देशक राज कुमार संतोषी की फिल्म 'अंदाज अपना अपना' (1994) के रीमेक को लेकर चर्चा थी। खबर है कि इस रीमेक को प्रड्यूसर कर रहे हैं विनय और प्रीति सिन्हा। बता दें कि 'अंदाज़ अपना अपना' को रिलीज़ हुए अब 25 साल होने जा रहा है और अब खबर है कि इसके रीमेक के लिए मेकर्स ने रणवीर सिंह और वरुण धवन से सम्पर्क किया है। साल 1994 में आई इस कॉमिडी फिल्म में लीड रोल में नजर आए थे सलमान खान (प्रेम) और आमिर खान (अमर)।मीडिया रिपोर्ट्स की मानें तो प्रड्यूसर विनय और प्रीति सिन्हा 'अंदाज़ अपना अपना' की रीक्रिएट करने की प्लानिंग कर रहे हैं। बताया जा रहा है कि यह न तो सीक्वल होगी और न ही रीमेक होगा और न ही इसे राज कुमार संतोषी डायरेक्टर करेंगे। हालांकि, कहा जा रहा है कि फिल्म को लेकर अभी ज्यादा कुछ तय नहीं किया गया है, लेकिन इतना पक्का है कि फिल्म रीमेक या सीक्वल नहीं होगी, बल्कि इसका टेस्ट कुछ हटकर होगा। राज कुमार संतोषी की इस फिल्म में लीड स्टार के रूप में नजर आए थे सलमान खान, आमिर खान, रवीना टंडन और करिश्मा कपूर और दर्शकों ने इस फिल्म को काफी पसंद भी किया।रिपोर्ट की मानें तो मेकर्स इसे बनाने में काफी सतर्कता बरतते हुए कदम आगे बढ़ाने जा रहे हैं और वे इस फिल्म को अनाउंस करने से पहले सब फाइनल करना चाह रहे हैं। फिल्म में अमर और प्रेम की भूमिका के लिए रणवीर और वरुण से सम्पर्क किया गया है। बता दें कि दोनों ऐक्टर रियल लाइफ में भी काफी अच्छे फ्रेंड हैं और उम्मीद है कि पर्दे पर वे इस किरदार को उतनी ही खूबसूरती से उतार पाएंगे। बताया गया है कि ऑरिजनल फिल्म के क्राइम मास्टर गोगो (शक्ति कपूर) का किरदार इस बार जरा स्टाइलिश और मॉडर्न होगा।</p><a href='../../../Output/output.html'> Back to Output page </a> </body></html>