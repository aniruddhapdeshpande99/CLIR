<!DOCTYPE html><html><body><h1>लोग मुझे कहते थे मुझमें अदाकाराओं वाली बात नहीं: सना शेख</h1><p><b>Authors : </b>No Author Specified</p><p><b>Published on : </b>24&#47;03&#47;2019, 17&#58;00&#58;23</p><p><b>Bollywood News: (शुभा दुबे) नयी दिल्ली, 24 मार्च (भाषा) ‘दंगल’ जैसी दमदार फिल्म से बतौर अदाकारा अपनी बॉलीवुड पारी की शुरुआत करने वाली फातिमा सना शेख का कहना है कि इतनी बड़ी फिल्म के साथ करियर की शुरुआत करने के बाद भी उनका सफर आसान नहीं था क्योंकि लोग उन्हें कहते थे कि वह दिखने में दीपिका पादुकोण या कैटरीना कैफ जैसी अदाकाराओं सी नहीं है।	फातिमा ने हालांकि बतौर बाल कलाकार कमल हासन की फिल्म ‘‘चाची 420’’ से अपने फिल्मी करियर की शुरुआत 1997 में की थी।	अदाकारा का कहना है कि किरदारों के लिए बार-बार ठुकराए जाने के कारण उनका ध्यान पारम्परिक</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>(शुभा दुबे) नयी दिल्ली, 24 मार्च (भाषा) ‘दंगल’ जैसी दमदार फिल्म से बतौर अदाकारा अपनी बॉलीवुड पारी की शुरुआत करने वाली फातिमा सना शेख का कहना है कि इतनी बड़ी फिल्म के साथ करियर की शुरुआत करने के बाद भी उनका सफर आसान नहीं था क्योंकि लोग उन्हें कहते थे कि वह दिखने में दीपिका पादुकोण या कैटरीना कैफ जैसी अदाकाराओं सी नहीं है। फातिमा ने हालांकि बतौर बाल कलाकार कमल हासन की फिल्म ‘‘चाची 420’’ से अपने फिल्मी करियर की शुरुआत 1997 में की थी। अदाकारा का कहना है कि किरदारों के लिए बार-बार ठुकराए जाने के कारण उनका ध्यान पारम्परिक प्रमुख किरदारों से हटकर अच्छी भूमिकाओं की ओर गया। फातिमा ने ‘पीटीआई-भाषा’ को दिए एक साक्षात्कार में कहा, ‘‘ मैं एक बाल कलाकार थी। मैंने अभिनय छोड़ा और कई वर्ष बाद वापसी करना आसान नहीं था। मुझे कोई काम नहीं मिल रहा था। लोग मुझे कहते थे कि मैं दीपिका पादुकोण या कैटरीना कैफ की तरह नहीं दिखती। वे कहते थे कि क्योंकि मैं एक अभिनेत्री की तरह नहीं दिखती इसलिए मुझे जो काम मिल रहा है वह कर लेना चाहिए। ऐसे कई वाकये हैं जब मुझे कहा गया कि मैं उतनी बेहतर नहीं हूं।’’ अदाकारा ने कहा कि उनमें कैमरे के आगे अपनी कला दिखाने की इच्छा इतनी प्रबल थी कि उन्होंने इन बेकार की बातों पर ध्यान नहीं दिया।</p><a href='../../../Output/output.html'> Back to Output page </a> </body></html>