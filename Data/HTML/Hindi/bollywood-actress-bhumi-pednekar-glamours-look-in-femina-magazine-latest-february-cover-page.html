<!DOCTYPE html><html><body><h1>फेमिना के कवर पेज पर दिखा भूमि का सिजलिंग अवतार</h1><p><b>Authors : </b>No Author Specified</p><p><b>Published on : </b>26&#47;01&#47;2019, 09&#58;00&#58;56</p><p><b>Bollywood News: ऐक्ट्रेस भूमि पेडनेकर ने हाल में सोशल मीडिया अकाउंट पर कुछ ग्लैमरस तस्वीरें पोस्ट की हैं। उनकी ये फोटोज फेमिना के फोटोशूट के लिए हैं। वह जल्द ही मैगजीन के कवर पेज पर नजर आएंगी। हम आपको दिखाते हैं उनकी ये लेटेस्ट फोटोज।</b></p><img src="https://navbharattimes.indiatimes.com/thumb/msid-67697635,width-650,resizemode-4/weather.jpg" width="500" height="600"><p>ऐक्ट्रेस भूमि पेडनेकर ने 'दम लगा के हईशा' फिल्म से डेब्यू किया था। भूमि की पहली फिल्म में ही उन्हें काफी सराहना मिली थी, हालांकि भूमि का वजन उस फिल्म के दौरान काफी ज्यादा था। उस फिल्म में उनका किरदार एक मोटी महिला का था, लेकिन बाद में उन्होंने अपने फिगर पर काफी मेहनत की थी। आज वह एक हॉट और सिजलिंग ऐक्ट्रेसेस में आती हैं।हाल ही में भूमि ने अपने इंस्टाग्राम अकाउंट पर कुछ बोल्ड तस्वीरें पोस्ट की हैं। जिसमें वह काफी ग्लैमरस लग रही हैं। दरअसल भूमि की ये लेटेस्ट फोटोज एक मैगजीन के फोटोशूट का हिस्सा हैं। उन्होंने फेमिना मैगजीन के लिए यह फोटो शूट करवाया है।भूमि फेमिना के लेटेस्ट एडिशन के कवर पेज पर नजर आने वाली हैं। इन फोटो को देखकर अंदाजा लगाया जा सकता है कि भूमि ने इस फोटोशूट के लिए वजन और भी कम किया है। उनका फिगर भी इन तस्वीरों में वह काफी शेप में लग रहा है। भूमि ने इस फोटो में काले रंग का क्रॉप टॉप पहना हुआ है उसके साथ ही उन्होंने इस पर एक लूज काले रंग का जैकेट भी पहन रखा है।भूमि की इन तस्वीरों को सोशल मीडिया पर फैंस भी काफी पसंद कर रहे हैं। उनकी इन फोटोज पर काफी लाइक भी आ चुके हैं। भूमि के करियर की बात करें तो वह जल्द ही 'सोन चिड़िया' और 'डॉली किटी और वो चमकते सितारे' में नजर आएंगी। इसके अलावा 'पति और पत्नी वो' में कार्तिक आर्यन और अनन्या पांडे के साथ स्क्रीन शेयर करती नजर आएंगी।</p><a href='../../../Output/output.html'> Back to Output page </a> </body></html>