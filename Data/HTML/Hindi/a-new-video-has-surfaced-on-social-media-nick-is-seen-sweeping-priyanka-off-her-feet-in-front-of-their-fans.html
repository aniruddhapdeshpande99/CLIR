<!DOCTYPE html><html><body><h1>Video: जब फैन्स के सामने निक ने प्रियंका चोपड़ा को गोद में उठा लिया</h1><p><b>Authors : </b>No Author Specified</p><p><b>Published on : </b>13&#47;02&#47;2019, 16&#58;42&#58;19</p><p><b>Bollywood News: प्रियंका चोपड़ा और निक जोनस इन दिनों अपनी शादुशुदा लाइफ को खूब इंजॉय कर रहे हैं। सोशल मीडिया पर एक विडियो वायरल हो रहा है, जिसमें निक प्रियंका को गोद में उठाए नजर आ रहे हैं।</b></p><img src="https://navbharattimes.indiatimes.com/thumb/msid-67942824,width-650,resizemode-4/weather.jpg" width="500" height="600"><p>चोपड़ा लॉस ऐंजिलिस में आयोजित एक इवेंट में पहुंचीं, जहां उनके पति निक जोनस भी साथ मौजूद थे और दोनों की जोड़ी साथ में काफी खूबसूरत नजर आ रही थी। इस इवेंट में जिस कदर दोनों एक-दूसरे में खोए दिखे, एक-दूसरे को किस करते दिखे...वह कम रोमांटिक नहीं था और फैन्स रेड कार्पेट पर उनके इन खूबसूरत अंदाज़ को देखकर बिछे जा रहे थे।सोशल मीडिया पर इस मौके का एक नया विडियो काफी वायरल हो रहा है, जिसमें उनके फैन्स कपल के हर मोमेंट को अपने मोबाइल में कैद करते नजर आ रहे हैं और इसी बीच निक प्रियंका को गोद में उठाए नजर आ रहे हैं। फैन्स के लिए यह एक बेहतरीन पल था, जब उनके कैमरे में कैद हुआ कपल का यह रोमांटिक अंदाज़।हाल में शादी के बंधन में बंधीं प्रियंका से इस इवेंट के दौरान उनके फैमिली प्लान्स को लेकर भी सवाल किया गया, जिसके जवाब में उन्होंने कहा कि अभी वे दोनों अपने काम को लेकर फोकस्ड हैं और फिलहाल इस बारे में नहीं सोच रहीं। उन्होंने कहा कि जब सही समय आएगा तो अपनी जिम्मेदारी निभाने के लिए तैयार रहेंगी।</p><a href='../../../Output/output.html'> Back to Output page </a> </body></html>