<!DOCTYPE html><html><body><h1>फिल्म 'टोटल धमाल' के ऐक्टर्स के साथ माधुरी दीक्षित की मस्ती</h1><p><b>Authors : </b>No Author Specified</p><p><b>Published on : </b>24&#47;02&#47;2019, 12&#58;08&#58;31</p><p><b>Bollywood News: फिल्म 'टोटल धमाल' की टीम इन दिनों फिल्म के प्रमोशन में जुटी हुई है। इस दौरान मूवी के ऐक्टर्स जमकर मस्ती करते दिखाई देते हैं।</b></p><img src="https://navbharattimes.indiatimes.com/thumb/msid-67622813,width-650,resizemode-4/weather.jpg" width="500" height="600"><p>X
बॉलिवुड की हसीन और टैलंटेड अदाकार माधुरी दीक्षित ने लंबे समय बाद सिल्वर स्क्रीन पर वापसी की है। उनकी फिल्म ' टोटल धमाल ' को बॉक्स ऑफिस पर अच्छी ओपनिंग मिली है। इस फिल्म में उनके साथ अनिल कपूर की जोड़ी जमी है। इन दोनों के साथ ही फिल्म में अजय देवगन, रितेश देशमुख, जावेद जाफरी और अरशद वारसी भी अहम किरदार निभाते दिखेंगे।लंबे समय बाद फिल्म के सेट पर लौटीं माधुरी ने फिल्म के कास्ट के साथ शूटिंग का समय काफी इंजॉय किया। यहां तक कि मूवी प्रमोशन के दौरान भी वह अपने मेल को-स्टार्स के साथ जमकर मस्ती करती दिखाई देती हैं।इन ऐक्टर्स के साथ माधुरी ने कितना अच्छा बॉन्ड बनाया है उसका सबूत उनके हालिया इंस्टाग्राम पोस्ट में देखा जा सकता है। माधुरी ने अनिल कपूर, अजय देवगन, रितेश देशमुख और फिल्म के डायरेक्टर इंद्र कुमार के साथ का एक जिफ विडियो पोस्ट किया है।विडियो में सभी एक-दूसरे को पकड़कर माधुरी की ओर झुकते दिख रहे हैं। वहीं माधुरी उन्हें गिरने से रोकती हुई सी नजर आ रही हैं। इस मजेदार विडियो के साथ माधुरी ने लिखा, 'लड़कों के बीच अकेली लड़की होने का टाइम काफी मजेदार रहा।'</p><a href='../../../Output/output.html'> Back to Output page </a> </body></html>