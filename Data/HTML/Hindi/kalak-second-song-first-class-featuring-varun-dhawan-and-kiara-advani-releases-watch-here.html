<!DOCTYPE html><html><body><h1>'फर्स्ट क्लास' में देखिए वरुण धवन और कियारा आडवाणी की शानदार केमिस्ट्री</h1><p><b>Authors : </b>No Author Specified</p><p><b>Published on : </b>22&#47;03&#47;2019, 16&#58;05&#58;04</p><p><b>Bollywood News: 'घर मोरे परदेसिया' के बाद 'कलंक' के मेकर्स ने दूसरा गाना 'फर्स्ट क्लास' रिलीज़ कर दिया है, जिसे वरुण धवन और कियारा आडवाणी पर फिल्माया गया है।</b></p><img src="https://navbharattimes.indiatimes.com/thumb/msid-68522584,width-650,resizemode-4/weather.jpg" width="500" height="600"><p>X
बीते दिनों 'घर मोरे परदेसिया' जैसा धमाकेदार गाना रिलीज़ करने के बाद ' कलंक ' के मेकर्स ने अब इसका दूसरा गाना 'फर्स्ट क्लास' रिलीज़ कर दिया है। यह गाना काफी अहम है क्योंकि इसी के ज़रिए फिल्म में वरुण के किरदार ज़फर की एंट्री होती है।यह गाना हीरा मंडी पर आधारित है, जिसे 500 डांसर्स के साथ फिल्माया गया। गाने में कियारा आडवाणी भी हैं और उनका नज़ाकत-भरा अंदाज़ आपका मन मोह लेगा। बता दें कि बीते कुछ दिनों से कियारा और वरुण गाने से जुड़े कुछ फोटोज़ और झलकियां सोशल मीडिया पर शेयर कर रहे थे, जिससे लोगों के बीच काफी उत्सुकता बढ़ गई थी। गाने में वरुण और कियारा की केमिस्ट्री गजब की है और यह लोगों को पसंद भी आ रही है।'फर्स्ट क्लास' को प्रीतम ने कंपोज़ किया है। इस गाने के बारे में बात करते हुए प्रीतम ने बॉम्बे टाइम्स से कहा था, 'आइडिया एक ऐसा ट्रैक बनाने का था जिसे देखकर 50 के दशक का रेट्रो फील आए। हमें एक मस्तीभरा और मोहल्ला टाइप का गाना बनाना था, जिसमें मस्ती-मज़ाक भी हो। इन चीजों का ध्यान रखते हुए लिरिक्स और ट्यून के बीच सामजस्य बिठाना काफी चैलेंजिंग था, लेकिन जब हम इसमें कामयाब हो गए तो काफी अच्छा लगा।'गाने के टाइटल के बारे में बात करते हुए प्रीतम ने आगे कहा, 'इस गाने के ज़रिए ज़फर के किरदार को दर्शकों से रूबरू कराया जा रहा है। जो वह फील करता है उसके बारे में ढेरों बातें करता है। जो कुछ भी वह अपने आसपास देखता है-अच्छा या बुरा, सभी के लिए वह बस एक ही बात बोलता है, 'सब फर्स्ट क्लास है' और इस तरह हमने गाने का यह नाम सोचा।'कलंक' को अभिषेक वर्मन ने डायरेक्ट किया है। 1940 के दशक पर आधारित यह फिल्म एक पार्टिशन ड्रामा है, जिसमें संजय दत्त, माधुरी दीक्षित, आलिया भट्ट, सोनाक्षी सिन्हा और आदित्य रॉय कपूर भी हैं।</p><a href='../../../Output/output.html'> Back to Output page </a> </body></html>