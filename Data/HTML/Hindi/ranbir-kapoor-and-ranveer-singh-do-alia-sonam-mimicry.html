<!DOCTYPE html><html><body><h1>सामने आया रणबीर कपूर का पुराना विडियो, की है आलिया की मिमिक्री</h1><p><b>Authors : </b>No Author Specified</p><p><b>Published on : </b>22&#47;02&#47;2019, 21&#58;43&#58;06</p><p><b>Bollywood News: रणबीर सिंह और आलिया भट्ट के अफेयर के बारे में तो अब तक सबको खबर लग चुकी है, इस बीच उनका एक पुराना विडियो सामने आया जिसमें वह आलिया की मिमिक्री करते नजर आ रहे हैं।</b></p><img src="https://navbharattimes.indiatimes.com/thumb/msid-68060394,width-650,resizemode-4/weather.jpg" width="500" height="600"><p>आलिया भट्ट और रणबीर कपूर के रोमांस के चर्चे काफी दिनों से हो रहे हैं। इसी बीच महेश भट्ट ने उस बात को कंफर्म कर दिया, जिसका आलिया के फैंस इतने दिनों से इंतजार कर रहे थे।
हाल ही में एक इंटरव्यू में महेश भट्ट ने न सिर्फ यह बात मानी कि उनकी बेटी किसी बॉलिवुड हीरो को डेट कर रही है बल्कि यह भी बताया कि आलिया को प्यार हुआ है।
महेश भट्ट आलिया की पसंद रणबीर को भी यह कहते हुए अप्रूवल दे चुके हैं कि उन्हें रणबीर पसंद हैं और वह 'बढ़िया लड़का' है।
महेश भट्ट ने यह भी बताया कि दोनों को अपने रिलेशनशिप को आगे किस तरह से बढ़ाना है इस पर वे ही फैसला लेंगे।
आलिया और रणबीर की शादी की खबरों पर महेश भट्ट ने बताया कि दोनों कोर्ट मैरिज करना चाहते हैं या और किसी तरह से, इस बारे में वह नहीं बता सकते। यह सब इसी बात पर निर्भर करता है कि उनका रिलेशन आगे कैसा चलता है।
इसी बीच उम्मीद जताई जा रही है कि आलिया भट्ट रणबीर कपूर के पैरंट्स के साथ क्रिसमस यूएस में मनाएंगी। बता दें कि रणबीर की फैमिली भी आलिया को काफी पसंद करती है।
करण जौहर के चैट शो के इस सीजन में आपने आलिया भट्ट और दीपिका पादुकोण को साथ देखा। इससे पहले रणबीर कपूर और रणवीर सिंह भी इस चैट शो पर आ चुके हैं। दोनों की ऐक्टिंग के बारे में तो सबको पता है लेकिन क्या आप जानते हैं कि वे बहुत बढ़िया मिमिक्री भी करते हैं।इन दिनों करण जौहर के चैट शो का पुराना एपिसोड वायरल हो रहा है जिसमें रणवीर सोनम कपूर और रणबीर आलिया भट्ट की नकल उतार रहे हैं।इस एपिसोड में करण ने रणबीर और रणवीर से कहा था कि उन्हें खुद को आलिया और सोनम इमैजिन करके डिसकस करना है कि बेस्ट ऐक्टर का अवॉर्ड किसे मिलेगा।2016 में सोनम 'नीरजा' और आलिया 'उड़ता पंजाब' और 'कपूर ऐंड संस' के लिए नॉमिनेट हुई थीं।वैसे विडियो देखिए रणवीर सिंह ने बहुत मजेदार तरीके से सोनम की बढ़िया नकल उतारी है।</p><a href='../../../Output/output.html'> Back to Output page </a> </body></html>