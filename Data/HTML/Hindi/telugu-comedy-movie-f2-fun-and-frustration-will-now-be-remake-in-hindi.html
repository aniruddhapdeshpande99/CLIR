<!DOCTYPE html><html><body><h1>तेलुगू कॉमिडी फिल्‍म 'F2-Fun And Frustation' का बनेगा हिंदी रीमेक</h1><p><b>Authors : </b>No Author Specified</p><p><b>Published on : </b>29&#47;03&#47;2019, 12&#58;46&#58;07</p><p><b>Bollywood News: अनीस बज्‍मी फिल्‍म का डायरेक्‍शन करेंगे। इस प्रॉजेक्‍ट को दिल राजू और बोनी कपूर प्रड्यूस करेंगे। फिल्‍म में 3 लीड ऐक्‍टर्स और दो ऐक्‍ट्रेसेस होंगी जिसके लिए कास्‍टिंग जल्‍द शुरू होगी।</b></p><img src="https://navbharattimes.indiatimes.com/thumb/msid-68627600,width-650,resizemode-4/weather.jpg" width="500" height="600"><p>प्रिया प्रकाश वारियर-स्टारर 'श्रीदेवी बंगला' के निर्माताओं पर बोनी कपूर ने किया...
X
जनवरी में रिलीज हुई वेंकटेश, वरुण तेज, तमन्‍ना भाटिया स्‍टारर तेलुगू कॉमिडी फिल्‍म एफ2-फन ऐंड फ्रस्‍टेशन को काफी पसंद किया गया था। अब इस फिल्‍म का हिंदी रीमेक बनने के लिए तैयार है।हमारे सहयोगी अखबार मिरर को जानकारी मिली है कि अनीस बज्‍मी फिल्‍म का डायरेक्‍शन करेंगे। इस प्रॉजेक्‍ट को दिल राजू और बोनी कपूर प्रड्यूस करेंगे। फिलहाल, बज्‍मी जॉन अब्राहम, इलियाना डीक्रूज, अनिल कपूर, अरशद वारसी, कृति खरबंदा, पुलकित सम्राट और उर्वशी रौतेला के साथ यूके में पागलपंती की शूटिंग कर रहे हैं।बोनी कपूर ने इस खबर को कन्‍फर्म करते हुए कहा, 'यह एक मजेदार फिल्‍म है और फैमिली एंटरटेनर है। मैंने इसे देखकर काफी इंजॉय किया और मुझे लगता है कि यह ऐसा सब्‍जेक्‍ट है जो हिंदी के दर्शकों तक भी पहुंचना चाहिए।'बोनी ने आगे कहा कि फिल्‍म में 3 लीड ऐक्‍टर्स और दो ऐक्‍ट्रेसेस होंगी जिसके लिए कास्‍टिंग जल्‍द शुरू होगी। बता दें, एफ2-फन ऐंड फ्रस्‍टेशन वेंकी (वेंकटेश) और वरुण (वरुण तेज) की कहानी थी जिन्‍हें पुलिस पकड़ लेती है और उनसे पूछताछ करती है।</p><a href='../../../Output/output.html'> Back to Output page </a> </body></html>