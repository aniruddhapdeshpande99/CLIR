<!DOCTYPE html><html><body><h1>आलोकनाथ के साथ काम करने पर Ajay Devgan ने दी सफाई</h1><p><b>Authors : </b>No Author Specified</p><p><b>Published on : </b>18&#47;04&#47;2019, 19&#58;32&#58;14</p><p><b>Bollywood News: बता दें कि बुधवार को तनुश्री दत्ता ने अजय देवगन पर निशाना साधते हुए कहा था कि फिल्म इंडस्ट्री में झूठे और दिखावटी लोग भरे पड़े हैं। उन्होंने फिल्म से आलोकनाथ को बाहर न करने पर भी सवाल उठाए थे।</b></p><img src="https://navbharattimes.indiatimes.com/thumb/msid-68942489,width-650,resizemode-4/weather.jpg" width="500" height="600"><p>X
में मीटू मूवमेंट शुरू करने वालीं ऐक्ट्रेस तनुश्री दत्ता ने बुधवार को अजय देवगन को आलोकनाथ के साथ काम करने के लिए जमकर खरी-खोटी सुनाई थी। बता दें कि अजय देवगन की आने वाली फिल्म 'दे दे प्यार दे' में आलोकनाथ नजर आएंगे। इससे पहले अजय देवगन के कहा था कि वह महिलाओं का शोषण करने वालों के साथ कभी खड़े नहीं होंगे। बता दें कि आलोकनाथ पर रेप का आरोप है। अब तनुश्री की बातों पर अजय देवगन ने सफाई दी है।बता दें कि बुधवार को तनुश्री दत्ता ने अजय देवगन पर निशाना साधते हुए कहा था कि फिल्म इंडस्ट्री में झूठे और दिखावटी लोग भरे पड़े हैं। उन्होंने फिल्म से आलोकनाथ को बाहर न करने पर भी सवाल उठाए थे। अब अजय देवगन ने इसपर अपना बयान दिया है। अजय ने कहा, जब मीटू मूवमेंट हुआ था तब मैंने और मेरे साथियों ने कहा था कि मैं हर महिला सम्मान करता हूं और उनके खिलाफ अपराध करने वालों का कभी साथ नहीं दूंगा। आज भी मेरा स्टैंड वही है।'आलोकनाथ के साथ काम करने की बात पर अजय ने कहा कि यह फिल्म अक्टूबर 2018 में रिलीज होनी थी। फिल्म की शूटिंग सितंबर में खत्म हो गई थी। आलोकनाथ ने पिछले साल अगस्त में मनाली में शूटिंग की थी। अलग-अलग सेट्स और आउटडोर लोकेशन पर करीब 40 दिन में शूटिंग पूरी हुई थी। जब आलोकनाथ पर आरोप लगा था तब तक फिल्म के ऐक्टर्स अपनी दूसरी फिल्मों के लिए काम शुरू कर चुके थे। ऐसे में आलोकनाथ को रिप्लेस करके दोबारा शूट करना लगभग नामुमकिन था। इससे प्रड्यूसर्स को आर्थिक नुकसान भी होता।'</p><a href='../../../Output/output.html'> Back to Output page </a> </body></html>