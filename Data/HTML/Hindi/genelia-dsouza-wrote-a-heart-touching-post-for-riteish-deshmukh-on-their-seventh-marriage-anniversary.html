<!DOCTYPE html><html><body><h1>Genelia dsouza ने लिखी रितेश देशमुख के लिए एक दिल को छू जाने वाली पोस्ट</h1><p><b>Authors : </b>No Author Specified</p><p><b>Published on : </b>04&#47;02&#47;2019, 11&#58;09&#58;02</p><p><b>Bollywood News: जेनेलिया देशमुख ने अपनी शादी की सातवीं सालगिरह के मौके पर अपने पति रितेश देशमुख के लिए दिल को छू जाने वाली पोस्ट लिखी, आप भी पढ़िए कि क्या बयां किया है उन्होंने।</b></p><img src="https://navbharattimes.indiatimes.com/thumb/msid-66948387,width-650,resizemode-4/weather.jpg" width="500" height="600"><p>X
बॉलिवुड ऐक्ट्रेस जेनेलिया देशमुख ( Genelia dsouza ) ने रविवार को अपनी शादी की सातवीं सालगिरह के मौके पर अपने पति अभिनेता-फिल्म निर्माता रितेश देशमुख के लिए एक दिल को छू जाने वाली पोस्ट लिखी, जिसमें उन्होंने कहा कि उनकी मुस्कराहट का कारण रितेश हैं।उन्होंने कहा, 'हर एक लड़की की अपने होने वाले पति को लेकर एक धारणा होती है कि वह कैसा पति चाहती है...सच कहूं तो मेरी ऐसी कोई धारणा नहीं थी। मेरे पास रितेश के रूप में एक अद्भुत साथी है, जो मेरा सबसे अच्छा दोस्त है। मुझे हर उस वक्त उनका कंधा मिला जब मुझे किसी कांधे पर सिर रख कर रोने की जरूरत थी। उन्होंने मुझे इस बात का भरोसा दिलाया कि भले ही जीवन में कितनी भी कठिन परिस्थितियां आ जाएं, हम साथ मिल कर उसका सामना करेंगे।'जेनेलिया ने अपने शादी की एक तस्वीर इंस्टाग्राम पर पोस्ट करते हुए कहा, 'यह है वह शख्स जिससे मेरी शादी हुई और वह हमेशा मेरी मुस्कराहट की वजह रहे हैं।' रितेश की सराहना करते हुए उन्होंने कहा, 'इतने अद्भुत व्यक्ति के साथ जीने और सांस लेने की वास्तविकता ही वह बात है जिसे मैं जानना चाहती थी।'उन्होंने कहा, 'मैं तुमसे प्यार करती हूं। हमें आगे और भी खुशियां साथ में बांटनी हैं। ऐसे ही हम सुख-दुख साथ में शेयर करेंगे और हमेशा साथ जीते रहेंगे। सालगिरह की शुभकामनाएं।'</p><a href='../../../Output/output.html'> Back to Output page </a> </body></html>