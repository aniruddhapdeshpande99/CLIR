<!DOCTYPE html><html><body><h1>अब इस तारीख को रिलीज होगी वरुण धवन-आलिया भट्ट की 'कलंक'</h1><p><b>Authors : </b>No Author Specified</p><p><b>Published on : </b>09&#47;03&#47;2019, 22&#58;37&#58;21</p><p><b>Bollywood News: 'कलंक' हमारे देश के विभाजन के समय की कहानी पर बेस्ड है, जो 1940 की कहानी कहती है। दो दिन पहले ही करण जौहर ने फिल्म का फर्स्ट लुक पोस्टर जारी किया था।</b></p><img src="https://navbharattimes.indiatimes.com/thumb/msid-68337848,width-650,resizemode-4/weather.jpg" width="500" height="600"><p>देश के विभाजन पर आधारित करण जौहर की फिल्म ' कलंक ' की रिलीज डेट बदल गई है। वरुण धवन और आलिया भट्ट अभिनीत फिल्म पहले 19 अप्रैल को रिलीज होने वाली थी। अब फिल्म 17 अप्रैल को रिलीज होगी।बताया जा रहा है कि 17 अप्रैल को महावीर जयंती और गुड फ्राइडे होने के कारण ऐसा किया गया। इसके अलावा आगे शनिवार और रविवार पड़ रहा है। वहीं दूसरी तरफ 26 अप्रैल को हॉलिवुड की कई बड़ी फिल्में रिलीज हो रही हैं, इसके चलते भी करण जौहर, साजिद नाडियावाला और फॉक्स स्टार स्टूडियो प्रॉडक्शन ने यह फैसला लिया है।बताते चलें कि दो दिन पहले ही करण जौहर ने फिल्म का फर्स्ट लुक पोस्टर जारी किया था। फिल्म के फर्स्ट पोस्टर में वरुण धवन अपनी भौहें ताने नजर आ रहे हैं। वरुण के कानों में बाली और आंखों में सूरमा नजर आ रहा है। इस पोस्टर के साथ करण ने वरुण का किरदार का परिचय भी लिखा है।'कलंक' हमारे देश के विभाजन के समय की कहानी पर बेस्ड है, जो 1940 की कहानी कहती है। 'कलंक' से करण जौहर का एक और इमोशन कनेक्शन यह है कि इस फिल्म का सपना उनके पिता यश जौहर ने कभी देखा था, जो कि वह पूरा कर न सके और इसीलिए वह चाहते हैं कि यह फिल्म उनके प्रॉडक्शन की सबसे बड़ी फिल्म साबित हो।</p><a href='../../../Output/output.html'> Back to Output page </a> </body></html>