<!DOCTYPE html><html><body><h1>बॉयफ्रेंड को लेकर सारा अली खान ने किया खुलासा, कहा अब्‍बा भी जानते हैं उसे</h1><p><b>Authors : </b>No Author Specified</p><p><b>Published on : </b>28&#47;01&#47;2019, 21&#58;09&#58;45</p><p><b>Bollywood News: फिल्‍म 'केदारनाथ' से डेब्‍यू करने वाली ऐक्‍ट्रेस सारा अली खान यूं तो कार्तिक आर्यन पर अपने क्रश को लेकर अक्‍सर बात करती हैं। इस बार उन्‍होंने अपने बॉयफ्रेंड के बारे में बातें शेयर की हैं। साथ ही यह भी बताया है कि उनके अब्‍बा भी उसे जानते हैं। आइए जानते हैं।</b></p><img src="https://navbharattimes.indiatimes.com/thumb/msid-67727972,width-650,resizemode-4/weather.jpg" width="500" height="600"><p>ऐक्‍टर सैफ अली खान की बेटी सारा अली खान के सितारे आजकल बुलंदियों पर हैं। लोग उनके बोलने और मुस्‍कुराने के अंदाज के तो फैन हैं ही साथ ही यह भी पसंद करते हैं कि वह बेबाकी से अपनी पर्सनल लाइफ को शेयर करती हैं। हाल ही में एक शो में जब उनकी लव लाइफ के बारे में पूछा गया, तो उन्‍होंने इस अपने क्रश की जिक्र किया था। अब उन्‍होंने यह बात शेयर की है कि उनका बॉयफ्रेंड कौन है?हुआ यूं कि एक शो के दौरान सारा से पूछा गया ' वह सिंगल हैं?' इस पर सारा अली खान ने जवाब दिया 'वह सिंगल ही हैं।' उन्‍होंने कहा ' मेरा दिल कभी नहीं टूटा है।' सारा ने यह भी बताया कि अब तक केवल एक बार वह रिलेशनशिप में थी। उन्‍होंने बताया जिसके साथ व‍ह रिलेशनशिप में थी वह कांग्रेस राजनेता का पोता वीर पहाड़िया है।सारा ने यह भी बताया कि उसने भी सारा को कभी हर्ट नहीं किया। मीडिया रिपोर्ट्स के मुताबिक सारा अली खान पूर्व केंद्रीय गृहमंत्री सुशील कुमार शिंदे के नाती वीर पहाड़िया को डेट कर चुकी हैं। उन्‍होंने साल 2016 में डेटिंग शुरू की। हालांकि एक साल में ही दोनों का ब्रेकअप हो गया था।इस बात का खुलासा करण जौहर के शो 'कॉफी विद करण' में भी हुआ था। सैफ अली खान ने यह बताया था कि वह सारा के बॉयफ्रेंड से मिल चुके हैं। इसके अलावा उसके साथ ड्रिंक भी कर चुके हैं। उन्‍होंने यह भी कहा था कि वह काफी ओपन माइइंडेड हैं साथ ही काफी फ्रेंडली भी। इसके पीछे यह भी रीजन है कि सैफ के पिता भी काफी फ्रेंडली नेचर के थे।वहीं सारा ने बताया कि शो के रैपिड फायर राउंड में जब सैफ से पूछा गया था कि वह सारा के बॉयफ्रेंड से कौन से सवाल पूछेंगे तो सैफ ने ' पॉलिटिकल व्‍यूज और ड्रग्‍स' का जवाब दिया था। इसके अलावा सैफ अली खान ने कहा कि पैसे के बारे में भी पूछना जरूरी है, अगर पैसे होंगे तो वह उनकी बेटी से शादी कर सकता है।</p><a href='../../../Output/output.html'> Back to Output page </a> </body></html>