<!DOCTYPE html><html><body><h1>अपने कथित बॉयफ्रेंड से शादी करने जा रही हैं श्रद्धा कपूर?</h1><p><b>Authors : </b>No Author Specified</p><p><b>Published on : </b>21&#47;03&#47;2019, 09&#58;14&#58;24</p><p><b>Bollywood News: पिछले साल बॉलिवुड में कई जोड़ियां शादी के बंधन में बंध गईं। लगता है कि इस साल भी कई बॉलिवुड सिलेब्रिटीज की शादी होने जा रही है। ताजा रिपोर्ट्स की मानें तो श्रद्धा भी जल्द अपने कथित बॉयफ्रेंड संग शादी के बंधन में बंध सकती हैं।</b></p><img src="https://navbharattimes.indiatimes.com/thumb/msid-68507114,width-650,resizemode-4/weather.jpg" width="500" height="600"><p>X
श्रद्धा कपूर की शादी पर शक्ति कपूर ने तोड़ी चुप्पी
X
पिछले साल की तरह इस साल भी हम बॉलिवुड की कई सिलेब्रिटीज की शादियों के गवाह बनने जा रहे हैं। ऐसा माना जा रहा है कि इस साल फरहान अख्तर-शिबानी दांडेकर, रणबीर कपूर-आलिया भट्ट और अर्जुन कपूर-मलाइका अरोड़ा इस साल शादी के बंधन में बंध सकते हैं। हालांकि अभी तक इस बारे में इन जोड़ियों की तरफ से कोई ऑफिशल कन्फर्मेशन नहीं आया है।अब हालिया रिपोर्ट्स की मानें तो इस लिस्ट में एक और बॉलिवुड सिलेब्रिटी का नाम जुड़ चुका है। वह कोई और नहीं बल्कि ऐक्ट्रेस श्रद्धा कपूर हैं। कहा जा रहा है कि श्रद्धा अपने कथित बॉयफ्रेंड और सिलेब्रिटी फटॉग्रफर रोहन श्रेष्ठा से अगले साल शादी कर सकती हैं। ये दोनों एक-दूसरे को काफी लंबे अर्से से जानते हैं और दोनों ने साल 2018 में एक-दूसरे को डेट करना शुरू किया था।बताया जा रहा है कि श्रद्धा कपूर के पैरंट्स भी इस रिश्ते से काफी खुश हैं और श्रद्धा ने इस बारे में रोहन से बात भी की है। इस बीच बता दें कि श्रद्धा इस समय सुशांत सिंह राजपूत के साथ फिल्म ' छिछोरे ' की शूटिंग कर रही हैं। इसके अलावा प्रभास के साथ उनकी फिल्म ' साहो ' भी रिलीज के लिए तैयार है। श्रद्धा वरुण धवन के साथ रेमो डिसूजा के साथ फिल्म ' स्ट्रीट डांसर ' में भी काम कर रही हैं।</p><a href='../../../Output/output.html'> Back to Output page </a> </body></html>