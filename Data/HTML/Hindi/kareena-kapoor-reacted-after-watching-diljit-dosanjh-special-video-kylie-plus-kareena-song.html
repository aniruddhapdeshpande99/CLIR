<!DOCTYPE html><html><body><h1>दिलजीत दोसांझ का Kylie + Kareena सॉन्ग देख करीना कपूर हुईं सिंगर की फैन</h1><p><b>Authors : </b>No Author Specified</p><p><b>Published on : </b>29&#47;04&#47;2019, 09&#58;03&#58;18</p><p><b>Bollywood News: दिलजीत दोसांझ ने अपना एक पंजाबी गाना रिलीज़ किया है, जिसका टाइटल है Kylie + Kareena है और करीना ने जब खुद यह गाना देखा तो उन्होंने कहा कि वह सिंगर की फैन हो गई हैं।</b></p><img src="https://navbharattimes.indiatimes.com/thumb/msid-69089565,width-650,resizemode-4/weather.jpg" width="500" height="600"><p>X
हाल ही में दिलजीत दोसांझ ने अपना एक पंजाबी गाना रिलीज़ किया है, जिसका टाइटल है Kylie + Kareena और इस गाने में इन दोनों को जमकर तारीफ की गई है। बता दें कि दिलजीत काइली और करीना के लिए हाल ही में अपना क्रश जता चुके हैं। दिलजीत ने अपने दोनों क्रश को डेडिकेट करते हुए पहली बार यह गाना तैयार किया है। करीना ने जब दिलजीत का यह गाना सुना तो उनका रिऐक्शन लाजवाब था और उन्होंने बताया कि वह उनकी फैन हो गई हैं।हाल ही में एक इंटरव्यू के दौरान दिलजीत ने बताया था कि कैसे उन्होंने इस ट्रैक को रिलीज़ करने से पहले बेबो से परमिशन लिया था। उन्होंने एक एंटरटेनमेंट पोर्टल से बात करते हुए कहा था, 'मैं उन्हें (करीना) सरप्राइज़ देना चाहता था। जब गाना तैयार हो गया तो मैंने उनके लिए अपने इस गाने को बजाया और विडियो भी दिखाया। उन्हें यह सॉन्ग काफी पसंद आया।'जहां यह गाना ऑलरेडी चार्ट्स पर ट्रेंडिंग में है, वहीं सुपरस्टार करीना ने इस स्पेशल विडियो को देखने के बाद अपना रिऐक्शन दिया है। दिलजीत दोसांझ ने करीना का यह रिऐक्शन अपने इंस्टाग्राम पर पोस्ट भी किया है, जिसमें वह कहती नजर आ रही हैं, 'मैं वाकई काफी हम्बल हूं कि दिलजीत ने मेरे लिए गाना गाया, जो मेरे नाम पर है, क्योंकि मेरे नाम पर कोई ऐसा गाना नहीं था। मैं जानती हूं कि दो फिल्में की है दिलजीत के साथ, ज्यादा बात नहीं करता है वो। उसने इस गाने के जरिए अपनी फीलिंग्स और मेरे लिए प्यार ता इजहार किया है। मैं यही कहना चाहूंगी कि वह मेरा फैन है, लेकिन उनके साथ दो फिल्में करने के बाद दिलजीत मैं आपसे यह कहना चाहती हूं कि मैं आपकी बहुत बड़ी फैन हूं। उम्मीद करती हूं कि हम तीसरी फिल्म साथ में करेंगे और उसमें ज्यादा बात करेंगे और यह आपको प्रॉमिस करना होगा। इस सम्मान के लिए शुक्रिया और आपको इस गाने के लिए शुभकामनाएं।'बता दें कि दिलजीत करीना के साथ ' गुड न्यूज़ ' में नजर आनेवाले हैं और इस फिल्म में लीड स्टार अक्षय कुमार और कियारा आडवाणी भी हैं। धर्मा प्रॉडक्शन की यह फिल्म इस साल 27 दिसम्बर को रिलीज़ हो रही है।</p><a href='../../../Output/output.html'> Back to Output page </a> </body></html>