<!DOCTYPE html><html><body><h1>Kalank box office collection, Day 3 ​: आलिया की फिल्म ने तीसरे दिन भी की करोड़ों की कमाई</h1><p><b>Authors : </b>No Author Specified</p><p><b>Published on : </b>20&#47;04&#47;2019, 17&#58;11&#58;18</p><p><b>Bollywood News: बॉक्स ऑफिस पर कलंक की बढ़िया कमाई जारी है, हालांकि यह देखना होगा कि 21 अप्रैल को हॉलिवुड फिल्म 'अवेंजर्स: एंडगेम' की रिलीज के बाद फिल्म की कमाई पर क्या असर पड़ता है।</b></p><img src="https://navbharattimes.indiatimes.com/thumb/msid-68967050,width-650,resizemode-4/weather.jpg" width="500" height="600"><p>X
साल 2019 की अब तक की सबसे बड़ी मल्टी स्टारर फिल्म 'कलंक' को पहले ही दिन बॉक्स ऑफिस पर शानदार ओपनिंग मिली थी। तीसरे दिन भी इस फिल्म की करोड़ों में कमाई जारी रही। हालांकि यह जरूर है कि पहले दिन के मुकाबले 'कलंक' की दूसरे और तीसरे दिन की बॉक्स ऑफिस कमाई काफी कम रही है।boxofficeindia.com में छपी रिपोर्ट के मुताबिक, दूसरे दिन 10.50 करोड़ की कमाई के बाद फिल्म ने रिलीज के तीसरे दिन बॉक्स ऑफिस पर 10.75 से 11 करोड़ तक की कमाई की है।माना जा रहा है कि आलिया भट्ट, वरुण धवन, आदित्य रॉय कपूर, सोनाक्षी सिन्हा, माधुरी दीक्षित और संजय दत्त की इस फिल्म को वीकेंड का फायदा मिलेगा, क्योंकि हाल ही में रिलीज हुई हिन्दी फिल्मों में से 'कलंक' ही दर्शकों के लिए बेहतर ऑप्शन है। हालांकि 21 अप्रैल को रिलीज हो रही हॉलिवुड फिल्म 'अवेंजर्स: एंडगेम' इस गेम को बदल सकती है।सभी जानते हैं कि इस फिल्म को लेकर भारत में भी खासतौर से यंगस्टर्स के बीच खास दीवानगी है, ऐसे में कमाई के मामले में 'कलंक' का हिसाब और गड़बड़ा सकता है। 'अवेंजर्स: एंडगेम' इस सीरीज की आखिरी फिल्म भी है जिस वजह से पिछले साल से ही लोग इस मूवी का इंतजार कर रहे थे।अब देखना होगा कि 'कलंक' फिल्म 'अवेंजर्स: एंडगेम' के मुकाबले के बाद बॉक्स ऑफिस पर कितना जादू चला पाएगी।</p><a href='../../../Output/output.html'> Back to Output page </a> </body></html>