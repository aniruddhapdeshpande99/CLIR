<!DOCTYPE html><html><body><h1>क्‍या सिद्धार्थ मल्होत्रा को डेट कर रही हैं Kiara Advani?</h1><p><b>Authors : </b>No Author Specified</p><p><b>Published on : </b>29&#47;03&#47;2019, 11&#58;47&#58;16</p><p><b>Bollywood News: वर्कफ्रंट की बात करें तो कियारा फिल्‍म 'गुड न्‍यूज' में अक्षय कुमार, करीना कपूर खान, दिलजीत दोसांझ के साथ नजर आएंगी। वहीं, सिद्धार्थ अब 'शॉटगन शादी' में दिखेंगे।</b></p><img src="https://navbharattimes.indiatimes.com/thumb/msid-68136506,width-650,resizemode-4/weather.jpg" width="500" height="600"><p>सिद्धार्थ मल्होत्रा के बर्थडे पर नाचीं सोनाक्षी
X
बॉलिवुड ऐक्ट्रेस कियारा आडवाणी अक्सर अपने हॉट और सेक्सी फोटोज से सोशल मीडिया पर छाई रहती हैं। कियारा ने बॉलिवुड में अपने करियर की शुरुआत 2014 में 'फगली' मूवी से की थी। इसके बाद वह फिल्‍म 'M.S.Dhoni:The Untold Story' में नजर आईं। इस फिल्‍म में उनके अभिनय और लुक को काफी तारीफें मिलीं।
फिल्म 'M.S.Dhoni:The Untold Story' के बाद उन्होंने फिल्म 'मशीन' में काम किया था लेकिन यह फिल्म असफल रही।
पिछले साल आई कियारा की वेब सीरीज Lust Stories ने काफी सुर्खियां बटोरीं। इसमें कियारा विकी कौशल के ऑपोजिट नजर आई थीं और उनके काम की काफी तारीफ भी की गई थी।
कियारा ने अपनी पहली हिंदी फिल्‍म 'फगली' रिलीज होने के बाद अपना नाम आलिया से बदलकर कियारा रख लिया था।
कियारा आडवाणी के कई फिल्मों में काम करने के बाद उन्हें इमर्जिंग स्टार ऑफ द इयर से नवाजा गया।
कियारा ने तेलुगू फिल्‍म इंडस्‍ट्री में भी काम किया है। उनकी डेब्‍यू फिल्‍म 'भारत अणे नेनू' को खूब सराहा गया था। इस फिल्म में वह तेलुगू सुपरस्टार महेश बाबू के साथ नजर आई थीं।
कियारा ने साल 2018 में म्‍यूजिक ऐल्‍बम 'उर्वशी' में भी काम किया। इसमें उनके को-स्‍टार शाहिद कपूर थे। वह शाहिद कपूर के साथ फिल्म 'कबीर सिंह' में भी काम कर रही हैं।
वर्क फ्रंट की बात करें तो कियारा आने वाले समय में फिल्‍म 'कलंक' के अलावा करीना, अक्षय और दिलजीत दोसांझ के साथ 'गुड न्‍यूज' में नजर आएंगी।
कियारा ने हाल ही मे फेमस फटॉग्रफर डब्बू रतनानी के 2019 कैलंडर के लिए फोटोशूट कराया है।
कुछ दिनों पहले ऐसी खबरें आई थीं कि ऐक्‍ट्रेस कियारा आडवाणी और ऐक्‍टर सिद्धार्थ मल्‍होत्रा इंडस्‍ट्री के नए कपल बन गए हैं। यह चर्चा तब और तेज हो गई जब दोनों को एकसाथ सीक्रेट डेट पर स्‍पॉट किया गया है।दोनों को एक मॉल में देखा गया था। माना जा रहा है कि वे यहां मूवी डेट पर आए हुए थे। हालांकि, दोनों ने रिलेशनशिप की खबरों को नकार दिया था। मीडिया रिपोर्ट्स के मुताबिक, कियारा ने इस अफवाह पर रिऐक्‍ट करते हुए कहा कि वह सिद्धार्थ को डेट नहीं कर रही हैं।बता दें, इस बारे में ऐक्‍ट्रेस से हाल ही में हुए फिल्‍मफेयर अवॉर्ड्स के रेड कार्पेट पर पूछा गया। न सिर्फ उन्‍होंने डेटिंग की खबरों से इनकार किया बल्कि पूछ भी लिया कि कोई सही आदमी उनके लिए है क्‍या।दूसरी तरफ, सिद्धार्थ ने भी करण जौहर के चैट शो 'कॉफी विद करण' में कहा था कि वह कियारा को डेट नहीं कर रहे हैं। उन्‍होंने कहा था कि जिस तरह की अफवाहें अखबारों में हैं, काश वे सच हों। सिद्धार्थ ने आगे कहा था कि कियारा प्‍यारी हैं और दोनों भविष्‍य में साथ काम करेंगे। इस दौरान उन्‍होंने यह भी बताया था कि वह सिंगल हैं।वर्कफ्रंट की बात करें तो कियारा फिल्‍म 'गुड न्‍यूज' में अक्षय कुमार, करीना कपूर खान, दिलजीत दोसांझ के साथ नजर आएंगी। वहीं, सिद्धार्थ अब 'शॉटगन शादी' में दिखेंगे।</p><a href='../../../Output/output.html'> Back to Output page </a> </body></html>