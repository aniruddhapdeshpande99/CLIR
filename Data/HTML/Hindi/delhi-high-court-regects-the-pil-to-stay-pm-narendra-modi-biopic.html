<!DOCTYPE html><html><body><h1>दिल्ली हाई कोर्ट ने खारिज की PM Narendra Modi पर स्टे की याचिका</h1><p><b>Authors : </b>No Author Specified</p><p><b>Published on : </b>01&#47;04&#47;2019, 17&#58;28&#58;31</p><p><b>Bollywood News: पीएम मोदी के जीवन पर बन रही बायॉपिक PM Narendra Modi पर रोक लगाए जाने की मांग वाली याचिका दिल्ली हाई कोर्ट ने खारिज कर दी है। अब यह फिल्म अपनी तय तारीख यानी 5 अप्रैल को रिलीज होगी।</b></p><img src="https://navbharattimes.indiatimes.com/thumb/msid-67423165,width-650,resizemode-4/weather.jpg" width="500" height="600"><p>X
X
की बायॉपिक PM Narendra Modi की रिलीज पर रोक लगाने वाली याचिका को दिल्ली हाई कोर्ट ने रिजेक्ट कर दिया है। इसके बाद इस फिल्म के मेकर्स ने निश्चित ही राहत की सांस ली होगी। अब यह फिल्म अपने तय शेड्यूल पर रिलीज होगी।कोर्ट में याचिका दायर कर कहा गया था कि फिल्म लोकसभा चुनावों के शुरू होने से पहले ही रिलीज की जा रही है और यह आदर्श आचार संहिता का उल्लंघन है। याचिका में यह भी कहा गया था कि चुनावों से पहले इस फिल्म को रिलीज किए जाने के कारण यह वोटर्स को प्रभावित कर सकती है। याचिकाकर्ताओं ने फिल्म की रिलीज को टालने के लिए कोर्ट से गुहार की थी। इस फिल्म के खिलाफ ऐसी ही अन्य याचिकाएं इलाहाबाद हाई कोर्ट और बॉम्बे हाई कोर्ट में भी दाखिल की गई थीं।यह फिल्म अब लोकसभा चुनाव के पहले चरण 11 अप्रैल से 6 दिन पहले 5 अप्रैल 2019 को रिलीज की जाएगी। पहले इस फिल्म को 12 अप्रैल को रिलीज किया जाना था। उमंग कुमार के डायरेक्श में बनी इस फिल्म में विवेक ओबेरॉय प्रधानमंत्री नरेंद्र मोदी की भूमिका में दिखाई देंगे। फिल्म में विवेक ओबेरॉय के अलावा बमन इरानी, बरखा बिष्ट, मनोज जोशी, प्रशांत नारायण, राजेंद्र गुप्ता, जरीना वहाब और अंजन श्रीवास्तव मुख्य भूमिकाओं में दिखाई देंगे।</p><a href='../../../Output/output.html'> Back to Output page </a> </body></html>