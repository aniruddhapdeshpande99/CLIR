<!DOCTYPE html><html><body><h1>विडियो: पुलवामा अटैक पर अनुपम खेर ने जताया गुस्सा</h1><p><b>Authors : </b>No Author Specified</p><p><b>Published on : </b>15&#47;02&#47;2019, 08&#58;43&#58;13</p><p><b>Bollywood News: पूरे देश के साथ ही पूरी फिल्म इंडस्ट्री भी जम्मू-कश्मीर के पुलवामा में सीआरपीएफ पर हुए आतंकवादी हमले से दुखी और गुस्से में है। इस हमले के बाद दिग्गज ऐक्टर अनुपम खेर ने एक विडियो ट्वीट कर अपना दुख और नाराजगी जाहिर की है।</b></p><img src="https://navbharattimes.indiatimes.com/thumb/msid-68002525,width-650,resizemode-4/weather.jpg" width="500" height="600"><p>Feeling extremely sad and angry. More than 40 @crpfindia jawans martyred. Millions of thoughts in my mind. I hope T… https://t.co/6shcDpDhoD — Anupam Kher (@AnupamPKher) 1550170058000
Deeply saddened and shocked to hear the news of the terror attack in #Pulwama . My heart goes out to the families o… https://t.co/op5aCpBX2g — Vicky Kaushal (@vickykaushal09) 1550158613000
The perpetrators of PULWAMA dastardly act should be punished severely and decisively- target the enemies outside an… https://t.co/UdSTbYehvZ — Paresh Rawal (@SirPareshRawal) 1550150316000
पुलवामा में गुरुवार शाम सीआरपीएफ के काफिले पर हुए आत्मघाती हमले में 37 जवानों के शहीद होने के बाद पूरा देश ही नहीं बल्कि बॉलिवुड भी स्तब्ध है। बॉलिवुड की लगभग सभी बड़ी हस्तियों ने इस अटैक में शहीद होने वाले सैनिकों और उनके परिवारों के लिए दुख जताया है और सुरक्षाबलों पर हुए इस कायराना आतंकी हमले पर गुस्सा जाहिर किया है।इस बीच बॉलिवुड के दिग्गज ऐक्टर अनुपम खेर ने सोशल मीडिया पर अपना एक विडियो शेयर करते हुए शहीद हुए सैनिकों के परिवारों के प्रति संवेदना जाहिर की है। विडियो में अनुपम खेर ने कायराना आतंकी हमले पर रोष जताते हुए ऐसे लोगों के प्रति भी गुस्सा जाहिर किया है जो सेना की कार्रवाइयों पर सवाल उठाते हैं। देखें, विडियो:इससे पहले, साल 2016 में पाकिस्तान अधिकृत कश्मीर में भारतीय सेना द्वारा की गई सर्जिकल स्ट्राइक पर बनी फिल्म फिल्म 'उरी: द सर्जिकल स्ट्राइक' के लीड हीरो विकी कौशल और ऐक्टर परेश रावल ने भी शहीद हुए जवानों के प्रति दुख जाहिर करते हुए, आतंकी हमले के जिम्मेदार लोगों को कड़ी से कड़ी सजा दिए जाने की बात कही थी।बता दें कि जम्मू-कश्मीर के पुलवामा जिले में गुरुवार शाम हुए एक बड़े आतंकी हमले में सीआरपीएफ के 37 जवान शहीद हो गए हैं। शहीद जवानों की संख्या बढ़ने की आशंका जताई जा रही है। उरी में सितंबर 2016 में हुए आतंकी हमले के बाद कश्मीर में यह सुरक्षाबलों पर अब तक का सबसे बड़ा आतंकी हमला है। गुरुवार को श्रीनगर-जम्मू हाइवे पर स्थित अवंतिपोरा इलाके में आतंकियों ने सीआरपीएफ के एक काफिले को निशाना बनाया। इस हमले के बाद दक्षिण कश्मीर के कई इलाकों में सुरक्षा एजेंसियों द्वारा अलर्ट जारी किया गया है।</p><a href='../../../Output/output.html'> Back to Output page </a> </body></html>