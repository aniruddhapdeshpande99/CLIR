<!DOCTYPE html><html><body><h1>वोट ना डालने के विवाद से दुखी अक्षय कुमार ने कहा-मैं कनाडा का नागरिक हूं</h1><p><b>Authors : </b>No Author Specified</p><p><b>Published on : </b>03&#47;05&#47;2019, 17&#58;06&#58;13</p><p><b>Bollywood News: वोट न देने और अपनी नागरिकता पर उठ रहे सवाल व विवादों से दुखी अक्षय कुमार ने आखिरकार अपनी चुप्पी तोड़ दी। उन्होंने कहा कि वह पिछले 7 सालों से कनाडा नहीं गए और जबरदस्ती इस मसले को खींचा जा रहा है।</b></p><img src="https://navbharattimes.indiatimes.com/thumb/msid-69162376,width-650,resizemode-4/weather.jpg" width="500" height="600"><p>Akshay Kumar was asked y he didn't vote? See his angry reaction. https://t.co/cNSnyOrtAk — BaBu (@BabuSaheb90) 1556687601000
https://t.co/i0JEmbFh9c — Akshay Kumar (@akshaykumar) 1556880094000
देश में जारी लोकसभा चुनाव के चौथे चरण में 29 अप्रैल को मुंबई में हुई वोटिंग के दौरान ऐक्टर अक्षय कुमार के वोट डालने को लेकर सोशल मीडिया पर काफी चर्चा हो चुकी है। अक्षय कुमार अब खुद इस विवाद का पटाक्षेप करने के लिए समाने आए हैं। उन्होंने कहा कि मेरे पास कनाडा का पासपोर्ट है और यह बात मैंने कभी छिपाई नहीं। यानी अक्षय यह कहना चाह रहे हैं कि वह भारत के नागरिक नहीं हैं, इसलिए वह वोट नहीं डाल पाए।चौथे चरण की वोटिंग के दौरान मुबंई में लगभग सभी बड़े ऐक्टर-ऐक्ट्रेस ने वोट डालने के बाद सोशल मीडिया पर तस्वीर पोस्ट की। यहां तक कि अक्षय की पत्नी ट्विंकल खन्ना ने भी वोट डाला लेकिन अक्षय पोलिंग बूथ पर नजर नहीं आए। इसके बाद सवाल पूछे जाने लगे थे कि उन्होंने वोट क्यों नहीं डाला। सोशल मीडिया पर भी लोग अक्षय से वोट की तस्वीर शेयर करने की मांग करने लगे थे। इतना ही नहीं, चंद दिनों पहले एक इवेंट के दौरान एक रिपोर्टर ने अक्षय से वोट न डालने को लेकर सवाल भी पूछ लिया लेकिन वह उस सवाल से बचते दिखे।पूरे मामले में विवाद बढ़ता देख अक्षय कुमार ने अब खुद ट्विटर पर बयान जारी कर इसे ठंडा करने की कोशिश की है। इस स्टेटमेंट में अक्षय ने लिखा,'मुझे वाकई समझ नहीं आता कि मेरी नागरिकता में इतनी दिलचस्पी क्यों ली जा रही है और उसे लेकर इतनी नकारात्मकता क्यों फैलाई जा रही है? मैंने न तो कभी यह सच छिपाया और न ही इनकार किया कि मेरे पास कनाडा का पासपोर्ट है। हालांकि यह भी सच है कि बीते 7 सालों में मैं एक बार भी कनाडा नहीं गया हूं। मैं भारत में काम करता हूं और अपने सभी टैक्स यहीं भरता हूं।'उन्होंने आगे लिखा, 'इतने सालों में मुझे अपने देश भारत के लिए अपना प्रेम साबित करने की जरूरत नहीं पड़ी, लेकिन यह देखकर बेहद दुख होता है कि मेरी नागरिकता को फिजूल का मसला बनाया जा रहा है और जबरदस्ती विवादों में घसीटा जा रहा है। यह एक निजी, लीगल और गैर-राजनीतिक मुद्दा है। साथ ही अन्य लोगों के लिए भी यह फिजूल का मुद्दा है। आखिर में मैं यही कहना चाहूंगा कि अपने देश भारत को मजबूत बनाने के लिए मै अपना योगदान देता रहूंगा।'इससे पहले अप्रैल में ही प्रधानमंत्री नरेंद्र मोदी ने अक्षय कुमार के अलावा कई अन्य हस्तियों को वोटिंग के प्रति प्रोत्साहन बढ़ाने के लिए ट्विटर पर टैग किया था। हाल ही में अक्षय ने पीएम का एक पर्सनल इंटरव्यू भी किया जो काफी चर्चा में रहा।बात करें अक्षय की फिल्मों की, तो वह हाल ही में फिल्म 'केसरी' में नजर आए थे जिसने बॉक्स ऑफिस पर अच्छी कमाई की और लोगों को भी वह पसंद आई। इस वक्त उनके पास कई फिल्में हैं, जिनमें 'गुड न्यूज', 'हाउसफुल 4', 'सूर्यवंशी' और 'लक्ष्मी बॉम्ब' शामिल हैं।</p><a href='../../../Output/output.html'> Back to Output page </a> </body></html>