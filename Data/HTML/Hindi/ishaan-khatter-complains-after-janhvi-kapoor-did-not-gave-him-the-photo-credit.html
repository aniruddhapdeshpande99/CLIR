<!DOCTYPE html><html><body><h1>जाह्नवी कपूर और राजकुमार राव का फोटो देख ईशान खट्टर हुए 'नाराज'</h1><p><b>Authors : </b>No Author Specified</p><p><b>Published on : </b>31&#47;03&#47;2019, 12&#58;52&#58;51</p><p><b>Bollywood News: ऐक्ट्रेस जाह्नवी कपूर के फोटो पर ईशान खट्टर ने कॉमेंट किया है, जिसमें उन्होंने मजाकिया अंदाज में नाराजगी जाहिर की।</b></p><img src="https://navbharattimes.indiatimes.com/thumb/msid-68654348,width-650,resizemode-4/weather.jpg" width="500" height="600"><p>ऐक्ट्रेस जाह्नवी कपूर और ईशान खट्टर की जोड़ी फैन्स को काफी पसंद है। फिल्म 'धड़क' में इन दोनों के बीच की केमिस्ट्री को काफी पसंद किया गया था। रियल लाइफ में भी ये दोनों सितारे अच्छी बॉन्डिंग शेयर करते हैं। इस वजह से दोनों के रिलेशनशिप में होने की खबरें भी आती हैं। इनकी स्पेशल बॉन्डिंग की झलक तब भी देखने को मिली जब जाह्नवी के फोटो पर ईशान ने मजेदार कॉमेंट किया।दरअसल, जाह्नवी कपूर ने अपने इंस्टाग्राम पर राजकुमार राव के साथ फोटोज शेयर किए हैं, जिन्हें फैन्स काफी पसंद कर रहे हैं। लाखों लाइक्स पा चुके इन फोटोज पर कॉमेंट करने वालों में से एक ईशान खट्टर भी थे।उन्होंने मजाकिया लहजे में जाह्नवी से नाराजगी जाहिर की कि ऐक्ट्रेस ने उन्हें फोटो लेने के लिए क्रेडिट नहीं दिया। ईशान ने लिखा, 'तो अब ऐसा होने वाला है... ठीक है मैं बिना फोटो क्रेडिट के ही जी लूंगा।'वैसे आपको बता दें कि, जाह्नवी और राजकुमार राव की यह तस्वीरें फिल्मफेयर मिडल ईस्ट अवॉर्ड्स के दौरान की हैं। इस फंक्शन में ईशान और जाह्नवी ने भी दर्शकों की मांग पर 'झिंगाट' सॉन्ग पर छोटी सी परफॉर्मेंस दी थी।</p><a href='../../../Output/output.html'> Back to Output page </a> </body></html>