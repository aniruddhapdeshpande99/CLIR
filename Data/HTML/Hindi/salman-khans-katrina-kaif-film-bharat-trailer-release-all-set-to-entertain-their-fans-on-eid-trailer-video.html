<!DOCTYPE html><html><body><h1>विडियो, सलमान की 'भारत' का ट्रेलर, बचपन से बुढ़ापे तक का सफर, हंसते-हंसते रो पड़ेंगे आप</h1><p><b>Authors : </b>No Author Specified</p><p><b>Published on : </b>22&#47;04&#47;2019, 14&#58;58&#58;03</p><p><b>Bollywood News: सलमान खान, कटरीना कैफ, दिशा पाटनी और तब्बू स्टारर फिल्म 'भारत' का ट्रेलर रिलीज़ हो गया है, लगभग 50 साल की जर्नी वाली इस कहानी का ट्रेलर आपको हंसाते-हंसाते रुला देगा।</b></p><img src="https://navbharattimes.indiatimes.com/thumb/msid-68989486,width-650,resizemode-4/weather.jpg" width="500" height="600"><p>X
X
स्टार सलमान खान की फिल्म 'भारत' का मोस्ट अवेटेड ट्रेलर आज दोपहर लॉन्च कर दिया गया है। ईद यानी 5 जून को रिलीज़ होने वाली 'भारत' के ट्रेलर का इंतजार सबको बेसब्री से था। ट्रेलर से पहले सलमान हर दिन फिल्म का एक पोस्टर शेयर कर रहे थे। फिल्म का ट्रेलर काफी इंप्रेसिव लग रहा है। ट्रेलर में सबसे पहले सलमान डायलॉग बोलते हुए आते हैं, जिसमें वह खुद को मिडिल क्लास का बूढ़ा आदमी कहते हैं।फिल्म का ट्रेलर आते ही सोशल मीडिया पर वायरल हो गया है। साल 1964 से लेकर 2010 तक यानी लगभग 50 साल की इस कहानी में सलमान खान के बचपन से लेकर बुढ़ापे तक का सफर है। फिल्म के ट्रेलर में इम्प्रेसिव सीन, डायलॉग और दर्शकों को आकर्षित किए जा सकने वाले सभी तरह के एलिमेंट डाले गए हैं। इस फिल्म में कटरीना का अंदाज एकदम अनोखा है। अधिकतर सीन में वह साड़ी में हैं और फर्राटेदार हिंदी बोलकर सलमान को जवाब दे रही हैं।तीन मिनट 11 सेकंड लंबे ट्रेलर में काफी कुछ दिखाया गया है। फिल्म में सलमान खान और कटरीना कैफ के अलावा नोरा फतेही, तब्बू, जैकी श्रॉफ, दिशा पाटनी और सुनील ग्रोवर जैसे कलाकार दिखाई दे रहे हैं। फिल्म का ट्रेलर देखकर यह साफ है कि बॉक्स ऑफिस पर पहले वीकेंड में ही 100 करोड़ के पार निकल जाएगी।किसी भी फिल्म को हिट कराने के लिए सलमान खान का नाम ही काफी है। 'भारत' में सलमान खान 5 अलग-अलग लुक में दिखाई दे रहे हैं, कभी सलमान आपको हंसाएंगे तो कभी रुलाएंगे और कभी उत्साहित कर जोश से भी भर देंगे। कटरीना कैफ की जबरदस्त डायलॉग डिलीवरी देख लगता है, फिल्म के डायलॉग्स जबरदस्त हैं। 'भारत' के कुछ डायलॉग्स लोगों के जहन में रह जाएंगे।फिल्म 'भारत' के बैकग्राउंड स्कोर सुनते ही आपका दिल खुश हो जाता है। बैकग्राउंड स्कोर के बीट्स इतने शानदार हैं कि आप उन्हें बार-बार सुनने में बोर नहीं होंगे। ट्रेलर में हर तरह के इमोशन देखने को मिल रहे हैं। ट्रेलर का पहला हिस्सा कॉमिडी से भरा है और दूसरा हिस्सा इमोशन्स से लैश है। फिल्म का निर्देशन अली अब्बास जफर ने किया है।</p><a href='../../../Output/output.html'> Back to Output page </a> </body></html>