<!DOCTYPE html><html><body><h1>मेरा तो डेब्यू हो रहा है, कुछ नहीं कह सकती राजकुमार हिरानी मामले पर: अंकिता लोखंडे</h1><p><b>Authors : </b>No Author Specified</p><p><b>Published on : </b>16&#47;01&#47;2019, 13&#58;11&#58;01</p><p><b>Bollywood News: यौन उत्पीड़न से जुड़े मामलों में फिल्म इंडस्ट्री की कई हिरोइन शिकायत करने से कतराती हैं, जाहिर है उन्हें डर होता है कि ऐसे मामलों में बात करने के बाद उन्हें काम मिलने में परेशानी होगी... पिछले एक दशक से छोटे परदे और अब बड़े परदे पर डेब्यू कर रहीं अभिनेत्री अंकिता लोखंडे से जब राजकुमार हिरानी मामले पर सवाल पूछा गया तो झिझकते हुए वह बोलीं, 'मेरा तो अभी डेब्यू हो रहा है...'</b></p><img src="https://navbharattimes.indiatimes.com/thumb/msid-67553649,width-650,resizemode-4/weather.jpg" width="500" height="600"><p>यौन शोषण के आरोप में फंसे राजकुमार हिरानी, 'संजू' की शूटिंग के समय का है मामला
X
X
साथ बड़े परदे पर डेब्यू कर रही अभिनेत्री अंकिता लोखंडे इन दिनों अपनी फिल्म के प्रमोशन में जुटी हैं। प्रमोशनल इंटरव्यू के दौरान जब अंकिता से #MeToo अभियान के तहत राजकुमार हिरानी पर लगे यौन शोषण के आरोप पर प्रतिक्रिया मांगी गई तो अंकिता ने अपनी मजबूरी बताते हुए कहा कि इस मामले में वह बात नहीं कर पाएंगी, क्योंकि अभी-अभी वह बॉलिवुड में डेब्यू कर रही हैं।अंकिता से जब सवाल किया गया कि बॉलिवुड के जाने-माने और सफल निर्देशक राजकुमार हिरानी जैसे निर्देशक के खिलाफ जब यौन शोषण की शिकायत सामने आती है, तब एक ऐक्ट्रेस होने के नाते किस तरह के विचार आते हैं। इस तरह के मामलों में क्या कहेंगी? जवाब में अंकिता ने कहा, 'मैं इन विषयों पर कुछ कहकर जज करने वाली कौन होती हूं? इस समय फिल्मों में मेरा डेब्यू भी हो रहा है, ऐसे में क्या बोलूं। मुझे ऐसा लगता है कि यह बेहद गंभीर विषय है। इस बात को अभी छोड़ दिया जाए तो ज्यादा बेहतर होगा।'आपको बता दें कि राजकुमार हिरानी पर एक महिला ने फिल्म 'संजू' की शूटिंग के दौरान यौन उत्पीड़न का आरोप लगाया है। हालांकि राजकुमार हिरानी और उनके वकील ने इन शिकायतों को सिरे से खारिज कर बेबुनियाद कहा है।हिरानी कहते हैं, 'मैं बिल्कुल हैरान था, जब दो महीने पहले मुझे मेरे ऊपर लगे इन आरोपों के बारे में पता चला। मैंने तुरंत ही कहा था कि इस मैटर को किसी कमिटी या लीगल बॉडी में ले जाना जरूरी है, लेकिन इसके बजाए इस शिकायत को मीडिया में ले जाया गया। मैं ढृढ़ता के साथ यह कहना चाहूंगा कि मेरी छवि खराब करने के लिए, यह एक गलत, द्वेषपूर्ण और शरारत से भरी कहानी गढ़ी जा रही है।'राजू पर लगे इन आरोपों के बाद उनकी अगली फिल्म 'मुन्ना भाई 3' का काम होल्ड पर कर दिया गया है। अनिल कपूर, सोनम कपूर और राजकुमार राव स्टारर फिल्म 'एक लड़की को देखा तो ऐसा लगा' से भी हिरानी का नाम हटा लिया गया है।</p><a href='../../../Output/output.html'> Back to Output page </a> </body></html>