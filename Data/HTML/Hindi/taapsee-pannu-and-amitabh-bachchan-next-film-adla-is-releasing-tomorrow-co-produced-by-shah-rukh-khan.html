<!DOCTYPE html><html><body><h1>अमिताभ को टैग करते हुए बोले शाहरुख, 'मैं आपसे बदला लेने आ रहा हूं बच्चन साहब!'</h1><p><b>Authors : </b>No Author Specified</p><p><b>Published on : </b>11&#47;02&#47;2019, 13&#58;52&#58;38</p><p><b>Bollywood News: शाहरुख खान ने अमिताभ बच्चन को टैग करते हुए कहा है, 'मैं आप से बदला लेने आ रहा हूं बच्चन साहब! तैयार रहिएगा...।' इससे पहले कि कोई कुछ समझ पाता अमिताभ ने भी ट्वीट का जवाब दे दिया है।</b></p><img src="https://navbharattimes.indiatimes.com/thumb/msid-67940873,width-650,resizemode-4/weather.jpg" width="500" height="600"><p>Main aap se Badla lene aa raha hoon @SrBachchan saab! Taiyaar rahiyega... — Shah Rukh Khan (@iamsrk) 1549866209000
Arey bhai @iamsrk, Badla lene ka time toh nikal gaya .. Ab toh sab ko Badla dene ka time hai . https://t.co/iJIFfPgQxi — Amitabh Bachchan (@SrBachchan) 1549867203000
Badla lena har baar sahi nahi hota, lekin maaf kar dena bhi har baar sahi nahi hota . #BadlaTrailerTomorrow… https://t.co/ExuXe6xf8Q — Amitabh Bachchan (@SrBachchan) 1549869608000
Thank you, my dear @Taapsee and @iamsrk .. poster toh ek hamare paas bhi hai aap ke liye . #BadlaTrailerTomorrow… https://t.co/XtbUlRupDA — Amitabh Bachchan (@SrBachchan) 1549868708000
अचानक शाहरुख खान का एक ट्वीट इंटरनेट पर वायरल होने लगा, जिसमें उन्होंने अमिताभ बच्चन से बदला लेने की बात कही। दरअसल शाहरुख ने यह ट्वीट अमिताभ बच्चन को टैग करते हुए किया और लिखा कि वह उनसे बदला लेने आ रहे हैं।शाहरुख खान ने ट्वीट कर कहा, 'मैं आपसे बदला लेने आ रहा हूं बच्चन साहब! तैयार रहिएगा...।' इससे पहले कि कोई कुछ और समझ पाता कि अमिताभ ने फौरन उन्हें जवाब दे दिया। बता दें कि मामला कोई बदले वाला नहीं, नहीं बल्कि अगली फिल्म से जुड़ा है।यहां हम बताना चाहेंगे कि साल 2016 में कोर्टरूम ड्रामा फिल्म 'पिंक' के बाद एक बार फिर तापसी पन्नू और अमिताभ बच्चन बड़े पर्दे पर अपना जादू चलाने को तैयार हैं और उनकी इसी अगली फिल्म 'बदला' का ट्रेलर कल रिलीज़ होनेवाला है। ट्रेलर रिलीज़ से पहले शाहरुख खान के इस ट्वीट का का जवाब देते हुए अमिताभ ने कहा, 'अरे भाई शाहरुख...बदला लेने का टाइम तो निकल गया...अब तो आप को बदला देने का टाइम है।'एक अन्य ट्वीट में उन्होंने लिखा है, 'बदला लेना हर बार सही नहीं होता...लेकिन हर बार माफ कर देना भी सही नहीं होता।'दरअसल दोनों स्टार्स अपनी इस फिल्म के आनेवाले ट्रेलर का कुछ अलग अंदाज़ में प्रमोशन कर रहे हैं, जिसे शाहरुख की कम्पनी रेड चिलीज प्रोड्यूस कर रही है। बता दें कि यह फिल्म 8 मार्च को रिलीज़ हो रही है।शाहरुख और अमिताभ ने फिल्म के पोस्टर्स भी जारी किए हैं, जिसमें एक पोस्टर में तापसी और एक में अमिताभ बच्चन नजर आ रहे हैं। रिपोर्ट की मानें तो यह फिल्म साल 2016 की स्पैनिश थ्रिलर फिल्म Contratiempo की रीमेक है, जिसका निर्देशन सुजॉय घोष कर रहे हैं।</p><a href='../../../Output/output.html'> Back to Output page </a> </body></html>