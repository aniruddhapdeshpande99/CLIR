<!DOCTYPE html><html><body><h1>रितिक की 'सुपर 30' में नहीं होगा डायरेक्टर का नाम?</h1><p><b>Authors : </b>No Author Specified</p><p><b>Published on : </b>13&#47;02&#47;2019, 09&#58;55&#58;59</p><p><b>Bollywood News: रितिक रोशन की मुख्य भूमिका वाली फिल्म 'सुपर 30' लगातार लेट होती जा रही है। सेक्शुअल हैरसमेंट के आरोप लगने के बाद विकास बहल ने इस फिल्म को छोड़ दिया था। अब इसकी एडिटिंग और पोस्ट प्रॉडक्शन की जिम्मेदारी अनुराग कश्यप ने अपने हाथों में ली है।</b></p><img src="https://navbharattimes.indiatimes.com/thumb/msid-67970219,width-650,resizemode-4/weather.jpg" width="500" height="600"><p>विकास बहल की मसीबतें बढ़ीं, एक्ट्रेस नयनी दीक्षित ने उनपर कमरा शेयर करने की जिद...
X
सुपर 30: पोस्ट प्रोडक्शन कार्य में विकास बहल की भागीदारी से नाराज़ हैं राकेश रो...
X
में शुरू हुए #MeToo मूवमेंट में मशहूर डायरेक्टर विकास बहल का नाम भी सामने आया था। सेक्शुअल हैरसमेंट के आरोप लगने के बाद विकास ने खुद को रितिक रोशन की मुख्य भूमिका वाली फिल्म ' सुपर 30 ' से खुद को अलग कर लिया था। अब इस फिल्म के क्रेडिट्स में किसी डायरेक्टर का नाम नहीं होगा।हमारे सहयोगी अखबार मुंबई मिरर की एक रिपोर्ट के मुताबिक, फिल्म के मेकर्स ने विकास बहल के साथ हर तरह से संबंध अलग कर लिए हैं और फिल्म के क्रेडिट में उनका नाम नहीं दिए जाने के लिए उन्हें अच्छी-खासी रकम दी है। 'सुपर 30' के मेकर्स का कहना है कि विकास को फिल्म के डायरेक्टर का क्रेडिट केवल उसी स्थिति में मिलेगा जबकि कोर्ट उन्हें सेक्शुअल हैरसमेंट के आरोपों में बेकसूर मानता है। अब इस फिल्म के पोस्ट-प्रॉडक्शन का काम अनुराग कश्यप देख रहे हैं।रिलायंस एंटरटेनमेंट के सीईओ शिबाशीष सरकार ने कहा, 'विकास फिल्म की एडिटिंग और पोस्ट-प्रॉडक्शन से अलग हो चुके हैं। अब फिल्म के क्रेडिट लाइन में किसी डायरेक्टर का नाम नहीं जाएगा। अब यह हमारी जिम्मेदारी है कि विकास की गैर-मौजूदगी में हम कितनी बेहतर तरीके से फिल्म को पूरा कर सकते हैं। अनुराग पहले भी फैंटम फिल्म्स में अपने पार्टनर्स की फिल्मों को एडिट कर चुके हैं और उन्होंने हमारी रिक्वेस्ट पर 'सुपर 30' के पोस्ट प्रॉडक्शन की जिम्मेदारी ले ली है और वह इस बात पर भी सहमत हुए हैं कि वह इसके लिए कोई क्रेडिट नहीं लेंगे।'बता दें कि 'सुपर 30' बिहार के आनंद कुमार की बायॉपिक है जो गरीब बच्चों के लिए आईआईटी की फ्री कोचिंग देते हैं। पहले यह फिल्म इस साल गणतंत्र दिवस के मौके पर रिलीज होने वाली थी लेकिन बाद में इसकी रिलीज डेट आगे बढ़ती रही। सेक्शुअल हैरसमेंट के आरोपों के बाद डायरेक्टर विकास बहल को भी फिल्म से किनारा करना पड़ा जिसके कारण यह फिल्म और लेट हो चुकी है।</p><a href='../../../Output/output.html'> Back to Output page </a> </body></html>