<!DOCTYPE html><html><body><h1>पुलवामा अटैक को अपनी पब्लिसिटी के लिए इस्तेमाल कर रहे हैं अली फजल?</h1><p><b>Authors : </b>No Author Specified</p><p><b>Published on : </b>19&#47;02&#47;2019, 14&#58;05&#58;47</p><p><b>Bollywood News: फिल्म इंडस्ट्री के सितारों पर यह आरोप लगता आया है कि वह कई बार अपनी पब्लिसिटी के लिए संवेदनशील मामलों का भी इस्तेमाल कर लेते हैं, ऐसा ही कुछ किया है अली फजल ने, जानिए क्या है पूरा माजरा।</b></p><img src="https://navbharattimes.indiatimes.com/thumb/msid-68025000,width-650,resizemode-4/weather.jpg" width="500" height="600"><p>जाह्नवी कपूर, वरुण धवन ने पुलवामा आतंकी हमले की निंदा की
X
#Pulwama attack There is no way we can carry on with cultural exchanges between India and Pakistan even as our mar… https://t.co/PgIEBAaL4R — Azmi Shabana (@AzmiShabana) 1550229484000
Kranchi art council had invited. Shabana and me for a two day lit conference about Kaifi Azmi and his poetry .… https://t.co/D3IPiyjI3X — Javed Akhtar (@Javedakhtarjadu) 1550216987000
With deep sadness and sorrow, Rekhta wants to inform all our followers, subscribers and participants about the post… https://t.co/kO7TIt26DC — Rekhta (@Rekhta) 1550212772000
पुलवामा आतंकी हमले पर बयान के बाद कपिल के शो से सिद्धू को निकालने की मांग
X
फजल पिछले दिनों अपने एक ट्वीट को लेकर ट्रोल हुए, इस ट्वीट में यूजर ने उन्हें 'अर्बन नक्सल' कहते हुए उनकी फिल्में न देखने की कसम खाई थी, बाद में अली ने यूजर को सफाई भी दी थी। अब अली फजल ने 14 फरवरी को पुलवामा आतंकी हमले के कारण दुबई में 28 फरवरी से 2 मार्च तक होने वाले 'जश्न ए रेख्ता' के उर्दू फेस्टिवल के कैंसल होने की बात को अपनी पब्लिसिटी के लिए इस्तेमाल किया है।दरअसल मामला यह है कि उर्दू भाषा के प्रचार-प्रसार के लिए 'जश्न ए रेख्ता' नाम का एक मंच आज से 5 साल पहले शुरू किया गया था, देखते ही देखते यह मंच इतना बड़ा हो गया कि दिल्ली में इस मंच की कई बैठकें होने लगी। हाल ही में 'जश्न ए रेख्ता' ने तय किया कि वह अपने 5 वें संस्करण का जश्न बड़े ही धूम-धाम से दुबई में मनाएगा।इधर पूरा प्रोग्राम सेट हो गया, लेकिन अचानक पुलवामा में हुए इस आतंकी हमले के बाद 'जश्न ए रेख्ता' की टीम ने फैसला किया कि फिलहाल वह दुबई में अपना यह आयोजन नहीं करेगी। अभिनेत्री और सोशल ऐक्टविस्ट शबाना आजमी और मशहूर गीतकार जावेद अख्तर भी 'जश्न ए रेख्ता' के दुबई और पाकिस्तान के कराची आर्ट के आयोजन में शामिल होने वाले थे, लेकिन जैसे ही पुलवाना हमला हुआ शबाना और जावेद ने सोशल मीडिया में ट्वीट कर जानकारी दी कि अब वह पाकिस्तान में होने वाले कराची आर्ट फेस्टिवल में हिस्सा नहीं लेंगे।बाद में 15 फरवरी की सुबह ही 'जश्न ए रेख्ता' की टीम ने निर्णय लिया कि ऐसे समय में इस तरह का आयोजन ठीक नहीं और उन्होंने दुबई में होने वाले उर्दू फेस्टिवल को भी कैंसल कर दिया। प्रोग्राम कैंसल करने के बाद उन्होंने अपने मेहमानों को आनन-फानन में फोन और मेसेज कर प्रोग्राम कैंसल होने की जानकारी भी दी। अब अली फजल भी दुबई वाले उर्दू फेस्टिवल में मेहमान थे, तो उनको भी यह जानकारी 15 फरवरी को सुबह दी गई।पुलवामा से जुड़ी जब सुर्खियों में आने लगी, तब अली फजल ने अपनी टीम के जरिए तीन दिन बाद 18 फरवरी की दोपहर मीडिया को जानकारी भेजी कि अली को दुबई में आयोजित होने वाले 'जश्न ए रेख्ता' के 5वें संस्करण में हिंदी फिल्मों में उर्दू भाषा के उपयोग और प्रचार के बारे में बात करने के लिए आमंत्रित किया गया था। हालांकि पुलवाना में हुए भयावह हमलों के कारण, अली ने भारतीय जवानों के प्रति अपनी एकजुटता दिखाने के लिए कार्यक्रम से हटने का फैसला किया। हाल के वर्षों में हुए सबसे अमानवीय हमले के कारण अली सदमे में थे और ऐसे समय में इस कार्यक्रम के आयोजन के प्रति आयोजकों से मिलकर अपनी नाराजगी भी जताई और खुद को कार्यक्रम से अलग कर लिया। आखिरकार, इस कार्यक्रम को पूरी तरह से रद्द करते हुए इस साल के संस्करण को वापस ले लिया गया है।जब 'जश्न ए रेख्ता' की टीम को पता चला कि अली अपनी पब्लिसिटी के लिए उनके प्रोग्राम और नाम का गलत इस्तेमाल कर रहे हैं और पुलवामा जैसे भयानक आतंकी हमले पर भी पब्लिसिटी पाने की कोशिश कर रहे हैं, तब टीम की सदस्य ने हमें (मीडिया को) यह जानकारी दी कि प्रोग्राम तो पहले ही कैंसल हो चुका था।हालांकि इस मामले पर खुलकर न तो 'जश्न ए रेख्ता' की टीम कुछ बोलना चाहती है और न ही अली फजल की टीम। एक सीनियर जर्नलिस्ट ने अली की इस हरकत को बेहद ओछा और घटिया कहा है। 'जश्न ए रेख्ता' की टीम ने नवभारतटाइम्स डॉट कॉम से हुई बातचीत में कहा, 'दुबई में होने वाले जश्न में सिर्फ अली फजल नहीं थे, बल्कि 70 से ज्यादा आर्टिस्ट थे, जो इस समारोह में शामिल होने वाले थे। हम इतने संवेदनशील हैं कि किस माहौल में जश्न मनाना है, कब नहीं, जब देश लहुलुहान हो तो जश्न नहीं मनाया जा सकता है। अली की टीम द्वारा प्रेस रिलीज भेजकर यह कहना कि वह शो से खुद अलग हो गए थे, यह हमें गलत लगा। हमने जब कुछ अखबारों की सुर्खियां देखीं तो दंग रह गए कि दुबई का शो तो हमने खुद कैंसल किया था और अली को बाकायदा इन्फॉर्म किया था, फिर इस तरह की खबर कहां से आ रही है।'</p><a href='../../../Output/output.html'> Back to Output page </a> </body></html>