<!DOCTYPE html><html><body><h1>'अंग्रेजी मीडियम' में Irrfan के साथ स्क्रीन शेयर करेंगे Pankaj Tripathi</h1><p><b>Authors : </b>No Author Specified</p><p><b>Published on : </b>13&#47;04&#47;2019, 17&#58;42&#58;55</p><p><b>Bollywood News: इरफान खान और पंकज त्रिपाठी दोनों का ही बॉलिवुड में अलग ही फैनबेस है। दोनों के साथ काम करने की खबर ने इनके फैन्स को काफी रोमांचित कर दिया है।</b></p><img src="https://navbharattimes.indiatimes.com/thumb/msid-68864798,width-650,resizemode-4/weather.jpg" width="500" height="600"><p>ने हाल ही में अपनी फिल्म 'अंग्रेजी मीडियम' की शूटिंग शुरू की है। फैन्स को इस फिल्म का बेसब्री से इंतजार है और इसके कई कारण हैं। इरफान खान अपने कैंसर के इलाज के बाद इसी फिल्म से कमबैक कर रहे हैं। हर कोई इरफान की वापसी का इंतजार कर रहा है। यह फिल्म 2017 की सबसे सफल फिल्मों में से एक 'हिंदी मीडियम' का सीक्वल है। इस फिल्म के सीक्वल का भी दर्शकों को इंतजार है। अब फैन्स के लिए इस फिल्म से जुड़ी एक और अच्छी खबर आई है। खबर है कि इस फिल्म में पंकज त्रिपाठी भी दिखाई देंगे।पंकज त्रिपाठी ने उदयपुर में दिनेश विजन की फिल्म की कास्ट को जॉइन किया है। इरफान खान और पंकज त्रिपाठी दोनों का ही बॉलिवुड में अलग ही फैनबेस है। दोनों के साथ काम करने की खबर ने इनके फैन्स को काफी रोमांचित कर दिया है। पहली बार इरफान खान और पंकज त्रिपाठी स्क्रीन शेयर करेंगे।बता दें कि पंकज त्रिपाठी तीसरी बार दिनेश विजन के साथ काम कर रहे हैं। इसके पहले वे 'स्त्री' और 'लुका छिपी' में साथ काम कर चुके हैं। खबर है कि पकंज अंग्रेजी मीडियम में महत्वपूर्ण भूमिका निभाएंगे। खबरों के अनुसार वह इरफान खान की ऑनस्क्रीन बेटी को यूके पहुंचाने में मदद करेंगे। बता दें कि हाल ही में पकंज त्रिपाठी की फिल्म 'ताशकंद फाइल्स' रिलीज हुई है। 'लुका छिपी' में भी उनकी परफॉर्मेंस को जबरदस्त वाहवाही मिली।</p><a href='../../../Output/output.html'> Back to Output page </a> </body></html>