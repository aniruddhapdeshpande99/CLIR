<!DOCTYPE html><html><body><h1>अमिताभ, आमिर और रणबीर ने पुलवामा में शहीद जवानों को कुछ ऐसे दी श्रद्धांजलि</h1><p><b>Authors : </b>No Author Specified</p><p><b>Published on : </b>19&#47;04&#47;2019, 18&#58;07&#58;03</p><p><b>Bollywood News: बॉलिवुड के सितारों ने पुलवामा हमले में शहीद हुए सीआरपीएफ के जवानों को श्रद्धांजलि देने कि लिए एक विशेष गीत 'तू देश मेरा ...' की शूटिंग की है।</b></p><img src="https://navbharattimes.indiatimes.com/thumb/msid-68955459,width-650,resizemode-4/weather.jpg" width="500" height="600"><p>Commendable work has been done by @SrBachchan, @aamir_khan and #RanbirKapoor for the tribute song #TuDeshMera dedi… https://t.co/INFA55IR1p — CRPF (@crpfindia) 1555597934000
जम्मू कश्मीर के पुलवामा में बीती 14 फरवरी को हुए आतंकी हमले में 40 से अधिक सीआरपीएफ जवान शहीद हो गए। इस आतंकवादी हमले की देश मे हर तरफ निंदा हुई।वहीं, बॉलिवुड सेलेब्स ने इस कायरतापूर्ण आतंकी हमले के प्रति अपनी निराशा व्यक्त करने के लिए अपने सोशल मीडिया हैंडल का सहारा लिया है। सीआरपीएफ और बॉलिवुड सेलेब्स ने एक साथ मिलकर शहीद जवानों को श्रद्धांजलि देने का फैसला किया है।इसके लिए सितारों ने एक गीत शूट किया है। इस गीत में रणबीर कपूर, अमिताभ बच्चन और आमिर खान नजर आ रहे हैं। सितारों द्वारा शूट किए गए इस गीत का नाम 'तू देश मेरा ...' है।बता दें कि इस बात की जानकारी सीआरपीएफ के अधिकारिक ट्विटर हैंडल से दी गई। पोस्ट के कैप्शन में लिखा, 'सराहनीय काम @SrBachchan, @aamir_khan और #RanbirKapoor द्वारा किया गया है। श्रद्धांजलि गीत #TuDeshMera के लिए पुलवामा के शहीदों को समर्पित है। हम शहीदों के प्रति समर्थन के लिए आप सभी को धन्यवाद देना चाहते हैं।'बता दें कि ट्विटर पर की गई इस पोस्ट में सलमान खान, शाहरुख खान, वरुण धवन, रणवीर सिंह, अनुपम खेर, अक्षय कुमार और अजय देवगन को भी टैग किया गया है।</p><a href='../../../Output/output.html'> Back to Output page </a> </body></html>