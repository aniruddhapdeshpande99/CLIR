<!DOCTYPE html><html><body><h1>मां ने कहा, प्रियंका चोपड़ा रजामंदी के बगैर हम एक स्टेप भी आगे नहीं बढ़ते</h1><p><b>Authors : </b>No Author Specified</p><p><b>Published on : </b>27&#47;02&#47;2019, 08&#58;55&#58;59</p><p><b>Bollywood News: प्रियंका चोपड़ा कितनी भी व्यस्त क्यों न हों, लेकिन अपने प्रॉडक्शन हाउस की फिल्मों के स्क्रिप्ट पढ़ने का वक्त निकाल ही लेती हैं। उनकी मां मधु बताती हैं कि फिल्म के सभी स्क्रिप्ट प्रियंका के पास जाते हैं और वह उन्हें पढ़ने के बाद ही अपना अप्रूवल देती हैं।</b></p><img src="https://navbharattimes.indiatimes.com/thumb/msid-68177937,width-650,resizemode-4/weather.jpg" width="500" height="600"><p>अपनी अदायगी का जलवा बिखेर रहीं प्रियंका चोपड़ा कितनी भी व्यस्त क्यों न हों, लेकिन अपने प्रॉडक्शन हाउस की फिल्मों के स्क्रिप्ट पढ़ने का वक्त निकाल ही लेती हैं। जी हां, प्रियंका की रजामंदी के बिना फिल्मों को ग्रीन सिग्नल नहीं मिलता है।प्रियंका की मां मधु चोपड़ा इंडिया में रहकर प्रियंका के प्रॉडक्शन हाउस पर्पल पेबल संभाल रही हैं। मधु बताती हैं कि फिल्म के सभी स्क्रिप्ट प्रियंका के पास जाते हैं और वह उन्हें पढ़ने के बाद ही अपना अप्रूवल देती हैं। बकौल मधु, 'रीजनल फिल्मों को लेकर भी प्रियंका की सूझबूझ कमाल की है। हमारे ऑफिशल वेबसाइट पर भेजी जाने वाली स्टोरीज को हम फिल्टर कर सिलेक्टेड स्क्रिप्ट प्रियंका को भेजते हैं। वह स्टोरीज पढ़ती हैं, इसके बाद हम अपने काम को आगे बढ़ाते हैं।'उन्होंने कहा, 'कई बार उनकी व्यस्तता की वजह से अप्रूवल आने में थोड़ा समय लग जाता है, लेकिन उनकी रजामंदी के बगैर हम एक स्टेप भी आगे नहीं बढ़ते।' आपको बता दें मधु चोपड़ा इन दिनों आनेवाली मराठी फिल्म 'फायरब्रैंड' को लेकर चर्चा में हैं। 'फायरब्रैंड' के जरिए निर्देशिका अरुणा राजे एक लंबे समय बाद वापसी करने जा रही हैं।</p><a href='../../../Output/output.html'> Back to Output page </a> </body></html>