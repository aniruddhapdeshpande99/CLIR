<!DOCTYPE html><html><body><h1>सिल्वर स्क्रीन पर जलवा बिखेरेंगी जैकी श्रॉफ की बेटी कृष्णा?</h1><p><b>Authors : </b>No Author Specified</p><p><b>Published on : </b>25&#47;03&#47;2019, 10&#58;58&#58;31</p><p><b>Bollywood News: पिछले काफी समय से ऐसी उम्मीद की जा रही है कि ऐक्टर जैकी श्रॉफ की बेटी कृष्णा श्रॉफ भी ऐक्टिंग के फील्ड में कदम रख सकती हैं। हालांकि अब इस मुद्दे पर जैकी और कृष्णा दोनों ने ही अपनी बात स्पष्ट कर दी है।</b></p><img src="https://navbharattimes.indiatimes.com/thumb/msid-68556571,width-650,resizemode-4/weather.jpg" width="500" height="600"><p>कुछ सालों में कई स्टारकिड्स ने फिल्मों में डेब्यू किया है। इस लिस्ट में ऐक्टर जैकी श्रॉफ के बेटे टाइगर श्रॉफ का नाम भी शामिल है। उन्होंने साल 2014 में डेब्यू किया था और खुद को एक ऐक्शन हीरो के तौर पर स्थापित किया है। अब वह जल्द ही करण जौहर की फिल्म 'स्टूडेंट ऑफ द इयर 2' में दिखाई देंगे। अब ऐसा लगता है कि समय आ गया है कि टाइगर की बहन कृष्णा भी उनके नक्शे कदम पर चलना शुरू कर सकती हैं।इस समय जैकी श्रॉफ की बेटी कृष्णा श्रॉफ सोशल मीडिया की सिलेब्रिटी हैं। इंस्टाग्राम पर उनके 4.50 लाख से ज्यादा फॉलोअर्स हैं। हाल में जैकी श्रॉफ ने कहा कि उनकी बेटी कैमरा फेस करने के लिए बिल्कुल भी तैयार नहीं हैं। उन्होंने कहा, 'कृष्णा ने 2 साल तक फिल्ममेकिंग सीखी है और एक डॉक्यूमेंट्री 'ब्लैकशीप' बनाई है। इसके बाद उन्होंने एक साल तक किंडरगार्टन के बच्चों को पढ़ाया और टाइगर की 'मुन्ना माइकल' में असिस्ट किया और इसके बाद एक स्पोर्ट्स अकैडमी में बास्केटबॉल सिखाने लगीं। कृष्णा स्पोर्ट्स के मामले में स्टूडेंट ऑफ द इयर हैं।'इससे पहले साल 2018 में कृष्णा ने कहा था, 'जब बात ऐक्टिंग की आती है तो मैं हमेशा से बिल्कुल स्पष्ट हूं कि मैं ऐक्टिंग के लिए नहीं बनी हूं। मैं कैमरा फेस करने वाले लोगों में से नहीं हूं। मैं बहुत कॉम्पिटेटिव पर्सन हूं और इसलिए अगर मुझमें किसी काम के लिए जुनून नहीं है तो उसे अपना 100 पर्सेंट नहीं दे सकती। इसके कारण मैं उस काम को अच्छी तरह से नहीं कर सकती और ऐसा काम करने से इनकार कर देती हूं।' नीचे देखें, कृष्णा श्रॉफ की कुछ दिलकश तस्वीरें:</p><a href='../../../Output/output.html'> Back to Output page </a> </body></html>