<!DOCTYPE html><html><body><h1>Manisha Koirala Hot & Sexy Photos: नेपाली बाला मनीषा कोइराला का हॉट ऐंड सेक्‍सी अंदाज</h1><p><b>Authors : </b>No Author Specified</p><p><b>Published on : </b>16&#47;02&#47;2019, 19&#58;33&#58;18</p><p><b>Bollywood News:
बॉलिवुड की कामयाब ऐक्‍ट्रेसेस में से एक मनीषा कोइराला बेहद जिंदादिल इंसान हैं। वह न केवल कैंसर जैसी गंभीर बीमारी से जूझकर आगे निकलीं बल्कि आज वह दूसरों को प्रेरित करती हैं...</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>मनीषा कोइराला
मनीषा कोइराला
मनीषा कोइराला
ऐक्‍ट्रेस मनीषा कोइराला का फंडा है कि परेशानी कोई भी हो मुस्‍कुराते हुए उसका सामना कीजिए फिर देखिए जिंदगी कैसे मुस्‍कुराने लगेगी। वह कहती हैं कि यही वजह थी कि वह कैंसर जैसी गंभीर बीमारी से लड़कर बाहर निकल पाईं। मनीषा की शुरुआती पढ़ाई वाराणसी में हुई। इसके बाद वह डॉक्‍टर बनने का ख्‍वाब लेकर दिल्‍ली पहुंच गई। ऐसे में वह ऐक्टिंग की दुनिया में कैसे आईं? आइए जानते हैं मनीषा के इस रोचक सफर के बारे में, उनकी कुछ हॉट ऐंड सेक्‍सी तस्‍वीरों के साथ...मनीषा का जन्‍म काठमांडू में 16अगस्‍त 1970 को हुआ। 10वीं तक की शिक्षा उन्‍होंने वाराणसी से ली। वह यहां अपनी दादी मां के साथ रहीं। वह डॉक्‍टर बनना चाहती थीं इसके लिए उनका दाखिला दिल्‍ली के आर्मी पब्लिक स्‍कूल में कराया गया।दिल्‍ली में मनीषा को मॉडलिंग के ऑफर्स मिले। इसी दौरान उन्‍होंने ऐक्टिंग का मन बनाया और मुंबई पहुंच गईं। सुभाष घई के निर्देशन में मनीषा ने फिल्‍म 'सौदागर' से डेब्‍यू किया। इसके बाद वह '1942 ए लव स्‍टोरी,' 'बाम्‍बे,' 'अकेले हम अकेले तुम,' 'मन,' ' खामोशी : द म्‍यूजिकल' और 'संजू' सहित दर्जनों फिल्‍मों में नजर आईं। उन्‍हें फिल्‍मफेयर के कई अवॉर्ड्स से नवाजा गया है। इसमें दादासाहब फाल्‍के ब्रेव ऐंड ब्‍यूटीफुल अवॉर्ड भी शामिल है।मनीषा साल 2012 में ओवेरियन कैंसर से 6 माह तक जूझती रहीं। आखिरकार मजबूत इच्‍छाशक्ति के बलबूते उन्‍होंने इस बीमारी को हरा दिया। इसके बाद आज वह स्‍कूलों, कॉलेजों और लोगों के बीच जाकर उन्‍हें कैंसर के प्रति जागरुक करती हैं। मनीषा कहती हैं ' किसी भी बीमारी के दौरान दिमागी संतुलन बनाए रखें। खुद की सेहत सुधारने के लिए जो भी कोशिश कर सकते हैं, वह करें। सबसे अहम बात है खुद में हौसला बनाए रखना और डॉक्‍टर की हर बात पर अमल करना। बीमारी हो जाए तो हमें यह कबूल करना चाहिए कि हमारी ज़िंदगी में कुछ असंतुलन था, जिसे ठीक करने के लिए यह बीमारी आई है। अब अपनी उस गलती को मुझे दुरुस्त करना है।'</p><a href='../../../Output/output.html'> Back to Output page </a> </body></html>