<!DOCTYPE html><html><body><h1>Kabir Singh: शाहिद कपूर का परफॉर्मेंस देख तारीफ करने से खुद को रोक न सके प्रभास</h1><p><b>Authors : </b>No Author Specified</p><p><b>Published on : </b>13&#47;04&#47;2019, 11&#58;19&#58;36</p><p><b>Bollywood News: बॉलिवुड स्टार शाहिद कपूर की अगली फिल्म 'कबीर सिंह' की टीजर फैन्स को काफी पसंद आ रहा है और अब 'बाहुबली' ऐक्टर प्रभास ने भी शाहिद के परफॉर्मेंस की जमकर तारीफ की है।</b></p><img src="https://navbharattimes.indiatimes.com/thumb/msid-68141398,width-650,resizemode-4/weather.jpg" width="500" height="600"><p>X
X
बॉलिवुड के टैलंटेड ऐक्टर शाहिद कपूर जिन्हें प्यार से लोग साशा भी बुलाते हैं, 25 फरवरी यानी आज उनका बर्थडे है। दिल्ली में पैदा हुए शाहिद अच्छे ऐक्टर होने के साथ ही बढ़िया डांसर भी हैं। उनकी मां का नाम नीलिमा अजीम और पिता पंकज कपूर हैं...ये सब बातें तो आपको पता होंगी। उनके बर्थडे पर जानते हैं उनसे जुड़े कुछ ऐसे फैक्ट्स जो कम लोग जानते हैं
शाहिद के जन्म के कुछ साल बाद उनकी मां नीलिमा का उनके पिता पंकज कपूर से तलाक हो गया था। इसके बाद शाहिद नीलिमा के साथ अपने नाना-नानी के घर रहने लगे थे। उनकी मां ने राजेश खट्टर के साथ दूसरी शादी की थी। एक चैट शो के दौरान यह बात सामने आई थी कि शाहिद की जिद पर ही नीलिमा ने दोबारा मां बनने का प्लान बनाया क्योंकि शाहिद को भाई चाहिए था।
शाहिद और ईशान खट्टर के पिता अलग हैं लेकिन दोनों भाइयों के बीच काफी अच्छी बॉन्डिंग है। रिपोर्ट्स के मुताबिक शाहिद कपूर का पासपोर्ट पर नाम शाहिद खट्टर है। नीलिमा और राजेश खट्टर का तलाक हो चुका है लेकिन रिपोर्ट्स के मुताबिक शाहिद राजेश के काफी करीब थे और वह जब पासपोर्ट देखते हैं तो उन्हें याद करते हैं।
शाहिर कपूर की शादी के पहले उनके कई अफेयर्स के चर्चे रहे हैं। हालांकि उन्होंने मीरा राजपूत से अरेंज मैरिज की है। खबरों की मानें तो मीरा शाहिद से शादी के लिए तैयार नहीं थीं। जानें इसके पीछे वजह क्या थी।
रिपोर्ट्स के मुताबिक मीरा शाहिद से 13 साल छोटी हैं। एज गैप को देखते हुए उन्होंने शाहिद से शादी करने से मना कर दिया था। इसके बाद मीरा की बहन और शाहिद ने मिलकर उन्हें शादी के लिए मनाया था। उस वक्त शाहिद 34 के थे और मीरा 21 कीं।
शाहिद की शादी से जुड़ा एक और इंट्रेस्टिंग किस्सा है। शाहिद ने बताया था कि जब वह और मीरा शादी करने वाले थे तब वह फिल्म उड़ता पंजाब की शूटिंग कर रहे थे। उन्होंने अपने बाल बढ़ाकर कलर रखे थे। मीरा ने उनके सामने बाल छोटे और नॉर्मल करवाने की शर्त रखी थी।
शाहिद कपूर करीना कपूर के साथ भी रिलेशन में रह चुके हैं। हाल ही में कॉफी विद करण के एपिसोड में जब उनसे पूछा गया कि क्या वह अपने एक्स की यादें भुलाना चाहते हैं तो शाहिद ने कहा था कि वह ऐसा नहीं चाहते।
इससे पहले शाहिद एक चैट में यह भी खुलासा कर चुके हैं कि उनको एक से ज्यादा गर्लफ्रेड्स से धोखा मिल चुका है। हालांकि शाहिद ने किसी के नाम का खुलासा नहीं किया।
संजय लीला भंसाली की सुपरहिट फिल्म 'पद्मावत' में अपना शानदार परफॉर्मेंस दे चुके शाहिद कपूर संदीप रेड्डी की हिट तेलुगू फिल्म 'अर्जुन रेड्डी' की रीमेक ' कबीर सिंह ' में जुटे हुए हैं। फिल्म का टीज़र फैन्स को काफी पसंद आ रहा है और साउथ इंडियन स्टार प्रभास को भी यह काफी पसंद आया।हाल ही में इस फिल्म की टीज़र जारी किया गया, जिसमें शाहिद के अलग-अलग अंदाज़ को देखकर उनके फैन्स काफी उत्सुक नजर आ रहे हैं। शाहिद के इस परफॉर्मेंस को न केवल उनके फैन्स ने पसंद किया बल्कि कई सिलेब्रिटीज़ ने अपने सोशल मीडिया हैंडल पर उनकी इस फिल्म की जमकर तारीफ की।उनके इस परफॉर्मेंस की तारीफ करने वाले सिलेब्रिटीज़ में एक और नाम जुड़ा गया है और वह हैं साउथ सिनेमा के सुपरस्टार 'बाहुबली' प्रभास का। प्रभास ने 'कबीर सिंह' की टीज़र तब देखा, जब वह हैदराबाद में अपनी फिल्म ' साहो ' की शूटिंग में व्यस्त थे और तुरंत बाद उन्होंने शाहिद को उनके इस सुपर परफॉर्मेंस पर बधाई देने के लिए फोन किया। यह जानकारी दी है है उनके स्टाइलिस्ट आलिम हकीम ने। जब 'कबीर खान' का ट्रेलर लॉन्च हुआ तब आलिम प्रभास के ही साथ थे और उन्होंने ही दोनों सितारों का आपस में बात कराई थी।इतना ही नहीं हकीम ने यह भी कहा कि दोनों सुपरस्टार्स ने करीब 7 मिनट तक एक-दूसरे से बातचीत की और प्रभास को यह भी लगा कि 'कबीर सिंह' ऑरिजनल फिल्म से ज्यादा बेहतर साबित होगी।बता दें कि 'कबीर सिंह' इसी साल 21 जून को रिलीज़ हो रही है। इस फिल्म में शाहिद के ऑपोज़िट कियारा आडवाणी हैं।</p><a href='../../../Output/output.html'> Back to Output page </a> </body></html>