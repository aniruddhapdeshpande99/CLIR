<!DOCTYPE html><html><body><h1>Sridevi Death Anniversary: 14 फरवरी को है ऐक्ट्रेस की बरसी, बोनी कपूर बेटियों संग करेंगे पूजा</h1><p><b>Authors : </b>No Author Specified</p><p><b>Published on : </b>09&#47;02&#47;2019, 13&#58;44&#58;44</p><p><b>Bollywood News: एक साल पहले जब श्रीदेवी ने अचानक दुनिया को अलविदा कहा था तब उनके परिवार के लोगों से लेकर फैन्स तक शॉक में रह गए थे। तिथि के मुताबिक 14 फरवरी 2019 को उनकी बरसी है।</b></p><img src="https://navbharattimes.indiatimes.com/thumb/msid-67913113,width-650,resizemode-4/weather.jpg" width="500" height="600"><p>श्रीदेवी की तरह इन बॉलिवुड सितारों की मौत भी विवादों में रही
X
24 फरवरी 2018 को निधन हो गया था। उनके अचानक देहांत ने दुनियाभर में मौजूद उनके फैन्स को हिला कर रख दिया था। उन्हें अंतिम विदाई देने के लिए बड़ी संख्या में मुंबई में उनके फैन्स जुटे थे जो आखिरी बार अपनी फेवरिट ऐक्ट्रेस की झलक देखना चाहते थे। श्रीदेवी की मौत को एक साल होने वाला है। तिथि के मुताबिक, उनकी बरसी 14 फरवरी 2019 को है।जानकारी के मुताबिक, इस तिथि पर बोनी कपूर अपनी बेटियों जाह्नवी और खुशी के साथ चेन्नै जाएंगे, जहां विशेष पूजा का आयोजन किया जाएगा। इस पूजा में बोनी कपूर के भाई अनिल कपूर और संजय कपूर भी परिवार के साथ पहुंचेंगे।रिपोर्ट्स की मानें तो, अर्जुन कपूर और अंशुला कपूर भी अपने पिता के साथ पूजा में शामिल होंगे। माना जा रहा है कि यह मौका काफी भावुक कर देने वाला होने वाला है, क्योंकि बोनी कपूर और जाह्नवी व खुशी अभी तक श्रीदेवी को खोने के सदमे से उबर नहीं पाए हैं।जाह्नवी कपूर ने एक हालिया इंटरव्यू में इस बारे में बात करते हुए कहा था कि, वह अभी तक संभल नहीं पाई हैं। श्रीदेवी की मौत के शॉक में वह अभी तक हैं। उन्होंने अर्जुन और अंशुला के इस दुख के वक्त में साथ आने को लेकर भी शुक्रिया अदा किया था और कहा था कि उनके आने के बाद ही बोनी कपूर और दोनों बहनें खुद को संभाल पाए थे।बता दें कि, 24 फरवरी 2018 को श्रीदेवी का दुबई के एक होटेल में निधन हो गया था। पोस्टमार्टम रिपोर्ट में उनकी मौत की वजह ऐक्सिडेंटल ड्राउनिंग बताई गई थी। शव भारत आने के बाद मुंबई में उनका अंतिम संस्कार किया गया था।</p><a href='../../../Output/output.html'> Back to Output page </a> </body></html>