<!DOCTYPE html><html><body><h1>#MeToo: 'आलोक नाथ के कारण डिस्ट्रीब्यूटर्स मेरी फिल्म नहीं ले रहे'</h1><p><b>Authors : </b>No Author Specified</p><p><b>Published on : </b>22&#47;04&#47;2019, 12&#58;25&#58;26</p><p><b>Bollywood News: 'मैं भी' के प्रड्यूसर इमरान खान का कहना है कि फिल्म में आलोक नाथ के होने कारण कोई भी डिस्ट्रीब्यूटर इसे खरीद नहीं रहा है। इस फिल्म में आलोक नाथ एक ईमानदार जज के रोल में दिखाई देंगे।</b></p><img src="https://navbharattimes.indiatimes.com/thumb/msid-68987024,width-650,resizemode-4/weather.jpg" width="500" height="600"><p>X
X
इतने साल क्यों चुप रहीं...? 'संस्कारी बाबू' आलोक नाथ पर रेप का आरोप लगाने वाली ...
X
में ऐक्ट्रेस तनुश्री दत्ता ने नाना पाटेकर पर सेक्शुअल हैरसमेंट के आरोप लगाकर मीटू मूवमेंट शुरू कर दिया था। इसके बाद बॉलिवुड की कई बड़ी हस्तियों पर यौन शोषण के आरोप लगे। सबसे ज्यादा सनसनीखेज आरोप मशहूर ऐक्टर आलोक नाथ पर लगे। फिल्मों के 'संस्कारी बाबूजी' पर राइटर विंता नंदा ने रेप का आरोप लगाया जबकि कई अन्य ऐक्ट्रेस ने भी आलोक नाथ पर छेड़खानी करने के आरोप लगाए।अब फिल्म ' मैं भी ' के प्रड्यूसर इमरान खान का कहना है कि फिल्म में आलोक नाथ के होने कारण कोई भी डिस्ट्रीब्यूटर इसे खरीद नहीं रहा है। इस फिल्म में आलोक नाथ एक ईमानदार जज के रोल में दिखाई देंगे। इमरान ने कहा, 'हमने आलोक नाथ पर आरोप लगने और उन पर बैन लगने से काफी पहले पिछले साल जुलाई में इस फिल्म की शूटिंग पूरी कर ली थी। एक साल पहले कोई भी इतने अच्छे रोल के लिए आलोक नाथ को साइन कर सकता था।'उन्होंने कहा, 'आलोक नाथ ने सुभाष घई, यश चोपड़ा और करण जौहर जैसे लोगों के साथ काम किया है तो मैंने उन्हें कास्ट करके कौन सी गलती कर दी है। लोग मेरी फिल्म उनकी वजह से खरीद नहीं रहे हैं और यह मेरे जैसे छोटे और नए प्रड्यूसर के साथ नाइंसाफी है।'बता दें कि यह फिल्म सेक्शुअल हैरसमेंट पर बनी है। हालांकि इसका टाइटल 'मैं भी' भारत में मीटू मूवमेंट शुरू होने से पहले ही रजिस्टर करवा लिया गया था। फिल्म के बारे में इमरान कहते हैं, 'हम लड़कियों के साथ होने वाले सेक्शुअल हैरसमेंट की बात करते हैं लेकिन हमारी फिल्म भोपाल की एक बस्ती में रहने वाले लड़कों के साथ होने वाले सेक्शुअल अब्यूज के बारे में बात करती है।' इमरान ने यह बी कहा कि भोपाल में उनकी फिल्म की शूटिंग के दौरान किसी भी महिला मेंबर ने आलोक नाथ के व्यवहार के बारे में कोई शिकायत नहीं की थी।</p><a href='../../../Output/output.html'> Back to Output page </a> </body></html>