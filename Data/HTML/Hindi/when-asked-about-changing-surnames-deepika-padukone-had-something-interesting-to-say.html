<!DOCTYPE html><html><body><h1>शादी के बाद सरनेम चेंज के सवाल पर बोलीं Deepika Padukone</h1><p><b>Authors : </b>No Author Specified</p><p><b>Published on : </b>15&#47;01&#47;2019, 08&#58;30&#58;58</p><p><b>Bollywood News: दीपिका पादुकोण ने फिल्मफेयर इस हुई बातचीत में रणवीर सिंह के सरनेम चेंज को लेकर बातचीत की और बताया कि उन्होंने उन्हें रणवीर सिंह पादुकोण क्यों कहा था।</b></p><img src="https://navbharattimes.indiatimes.com/thumb/msid-67534955,width-650,resizemode-4/weather.jpg" width="500" height="600"><p>X
X
पादुकोण की शादी को आज 2 महीने हो गए। कपल ने 14 और 15 नवंबर 2018 को इटली के लेक कोमो में शादी रचाई थी और इसके बाद से लगातार अब तक दोनों हेडलाइंस में बने हुए हैं। शादी के बाद दीपिका ने फिल्मफेयर को अपना पहला इंटरव्यू दिया और चैट शो Famously Filmfare में भी शामिल हुईं। इस शो में दीपिका ने रणवीर को खुलकर रणवीर सिंह पादुकोण कहा था। जब हालिया इंटरव्यू में उनसे इस सरनेम चेंज को लेकर सवाल किया गया तो उन्होंने बड़ा ही मजेदार जवाब भी दिया।दीपिका ने कहा, 'यह सच नहीं है। इनफैक्ट उस इंटरव्यू के बाद मुझे एहसास हुआ कि इस तरह की बातचीत (सरनेम चेंज वाली) रणवीर या मेरे बीच तो कभी नहीं हुई। हमारे बीच कभी इस तरह की बात नहीं हुई कि क्या आपको अपना सरनेम चेंज करना चाहिए? वह चैट सचमुच एक जोक की तरह ही था। यह सब कभी हमारे मन में आया ही नहीं। मुझसे जब पूछा गया तो मुझे लगा कि ओह हमने तो इस बारे में कभी सोचा ही नहीं है। शायद इसलिए कि यह सब हमारे लिए जरूरी नहीं। मैं अपनी अलग पहचान बनाने के लिए काफी ज्यादा मेहनत करती हूं और वह (रणवीर) भी ऐसा ही करते हैं। इसलिए मेरा कहना यह है कि वह ऐसा क्यों करेंगे? मुझे लगता है कि लोग हमारी मौजूदगी और अस्तित्व में से बहुत छोटे से हिस्से को देख पा रहे हैं, लेकिन सबसे अहम जो बात है वह यह है कि हम बिल्कुल एक जैसे हैं।'इसके अलावा हमने सुना है कि इस कपल ने जुहू, मुंबई में 50 करोड़ का बंग्लो खरीदा है। वर्कफ्रंट की बात करें तो जहां रणवीर अपनी अगली फिल्म 'गली बॉय' की रिलीज़ की तैयारी में लगे हैं वहीं दीपिका मेघना गुलज़ार की अगली फिल्म 'छपाक' के लिए रेडी हो रही हैं, जो एसिड अटैक पीड़िता लक्ष्मी अग्रवाल की बायॉपिक पर बेस्ड है।</p><a href='../../../Output/output.html'> Back to Output page </a> </body></html>