<!DOCTYPE html><html><body><h1>नेपोटिज्म और पे-गैप पर बोलीं राधिका आप्टे- 'मुझे इससे कोई दिक्कत नहीं'</h1><p><b>Authors : </b>No Author Specified</p><p><b>Published on : </b>15&#47;04&#47;2019, 19&#58;54&#58;32</p><p><b>Bollywood News: 'आज इंडस्ट्री में दोनों तरह के लोग हैं। एक तरफ रणवीर सिंह, दीपिका पादुकोण, कंगना रनौत जैसे लोगों ने अपनी जगह बनाई है जो किसी फिल्मी परिवार से ताल्लुक नहीं रखते हैं, वहीं स्टारकिड्स भी हैं।'</b></p><img src="https://navbharattimes.indiatimes.com/thumb/msid-65716956,width-650,resizemode-4/weather.jpg" width="500" height="600"><p>अपनी बेहतरीन ऐक्टिंग और बोल्ड किरदारों के कारण चर्चा में रहने वाली ऐक्ट्रेस राधिका आप्टे का आज 33वां जन्मदिन है। थिअटर से शुरुआत कर फिल्मों में आने वाली राधिका ने आजकल शॉर्ट फिल्म्स वेबसीरीज में भी धाक जमा रखी है। आगे की स्लाइड्स में जानें राधिका के बारे में कुछ खास बातें। (सभी तस्वीरें: radhikaofficial, Instagram)
बहुत कम लोगों को ही पता है कि ऐक्टिंग के अलावा राधिका पढ़ाई में भी काफी अच्छी रही हैं। उन्होंने पुणे के फर्ग्युसन कॉलेज से इकनॉमिक्स और मैथमेटिक्स में ग्रैजुएशन किया है।
राधिका का जन्म 7 सितंबर 1985 को तमिलनाडु के वेल्लोर में हुआ था। हालांकि उनका पालन पोषण पुणे में हुआ है और उनके पिता फेमस न्यूरोसर्जन हैं।
थिअटर और कुछ फिल्मों में काम करने के बाद राधिका कंटेंपररी डान्स की पढ़ाई करने के लिए लंदन चली गईं। उन्होंने वहां 1 साल तक डांस सीखा।
राधिका आप्टे ने साल 2012 में लंदन बेस्ड म्यूजिशन बेनेडिक्ट टेलर से शादी की है।
राधिका ने सबसे पहले 'वाह! लाइफ हो तो ऐसी' में एक छोटा सा किरदार निभाया था। इसके बाद उन्होंने फिल्मों में कई सपॉर्टिंग रोल्स किए।
राधिका आप्टे को कहानी की मांग के मुताबिक फिल्मों में न्यूड सीन देने में भी परहेज नहीं है। वह लीना यादव की फिल्म 'पार्च्ड' में टॉपलेस सीन दे चुकी हैं। इसके अलावा उन्होंने अनुराग कश्यप की शॉर्ट फिल्म में भी न्यूड सीन दिया था जो ऑनलाइन लीक हो गया था।
राधिका को 'रक्त चरित्र', 'शोर इन द सिटी', 'बदलापुर', 'हंटर', 'मांझी- द माउंटेनमैन', 'फोबिया', 'पार्च्ड' और 'पैडमैन' जैसी फिल्मों से पहचान मिली। इन फिल्मों में उनकी ऐक्टिंग काफी सरहाना भी की गई है।
राधिका ने हिंदी के अलावा तमिल, तेलुगू, मलयालम, बांग्ला, मराठी फिल्मों में काम किया है। इसके अलावा उन्होंने हिंदी और मराठी के अलावा इंग्लिश नाटकों में भी काम किया है।
बॉलिवुड की सबसे बेबाक ऐक्ट्रेसस में से एक हैं। वह कई मुद्दों पर खुलकर अपनी राय रखती हैं। राधिका हाल ही में एक ब्रिटिश अमेरिकन ऐक्शन थ्रिलर 'द वेडिंग गेस्ट' में नजर आई थीं। एक हालिया इंटरव्यू में राधिका ने दोनों जगह के काम करने के तरीके के बारे में बात की। राधिका ने नेपोटिज्म पर भी अपनी राय रखी।मुंबई मिरर से बातचीत में राधिका से दोनों जगह के वर्क-कल्चर में अंतर के बारे में पूछा गया। राधिका ने जवाब में कहा कि वहां लोग समय से आते हैं। वहां पैसे भी समय से मिलते हैं। दोनों जगहों में यह एक बड़ा अंतर है। नेपोटिज्म के बारे में पूछे जाने पर भी राधिका ने बेबाकी से अपनी बात कही। राधिका ने कहा, 'मुझे आउटसाइडर शब्द पसंद नहीं है। अगर मैं डायरेक्टर हूं और मेरा बेटा ऐक्टिंग करना चाहता है तो मैं उसे लॉन्च क्यों न करूं?'राधिका ने आगे कहा, 'आज इंडस्ट्री में दोनों तरह के लोग हैं। एक तरफ रणवीर सिंह, दीपिका पादुकोण, कंगना रनौत जैसे लोगों ने अपनी जगह बनाई है जो किसी फिल्मी परिवार से ताल्लुक नहीं रखते हैं, वहीं स्टारकिड्स भी हैं।' उन्होंने कहा कि विदेश में आप ड्रामा स्कूल जाते हैं और फिर रोल्स के लिए ऑडिशन देते हैं। कास्टिंग डायरेक्टर्स की वजह से यहां भी अब चीजें बदल रही हैं।'फिल्मों में फीमेल और मेल ऐक्टर्स को मिलने वाले पैसों में अंतर पर राधिका ने कहा, 'अगर सलमान खान की फिल्म 200 करोड़ कमाती है और मेरी फिल्म 1 करोड़ भी नहीं बना पाती है तो जाहिर है कि उन्हें मुझसे ज्यादा पैसे मिलेंगे। वह फिल्म की बॉक्स ऑफिस वैल्यू बढ़ा रहे हैं। इससे मुझे कोई दिक्कत नहीं है। हां मैं उन ऐक्टर्स के बारे में कहना चाहूंगी जिनकी भूमिका टिकट की कीमत में नहीं है। जैसे फिल्मों में लीड किरदारों की मां का रोल करने वाली ऐक्टर को पिता का रोल करने वाले ऐक्टर से कम पैसे मिलते हैं। यह बदलना चाहिए।'</p><a href='../../../Output/output.html'> Back to Output page </a> </body></html>