<!DOCTYPE html><html><body><h1>VIDEO: 'दिलबर' सॉन्ग पर नोरा फतेही के साथ वरुण धवन ने किया बेली डांस</h1><p><b>Authors : </b>No Author Specified</p><p><b>Published on : </b>19&#47;03&#47;2019, 12&#58;51&#58;32</p><p><b>Bollywood News: नोरा फतेही अपने शानदार डांस मूव्ज से बीटाउन में खास जगह बना चुकी हैं। इनके डांस के कई दीवाने इंडस्ट्री में भी मौजूद हैं।</b></p><img src="https://navbharattimes.indiatimes.com/thumb/msid-67864664,width-650,resizemode-4/weather.jpg" width="500" height="600"><p>नोरा फतेही का जन्म कनाडा में हुआ था। उनके पिता मोरक्कन और मां पंजाबी हैं। टोरंटो में पढ़ाई पूरी करने के बाद नोरा फतेही एक कॉन्ट्रैक्ट के तहत भारत आईं। यहां उन्होंने मॉडलिंग में हाथ आजमाया, इस दौरान उनकी रुचि ऐक्टिंग और डांस की तरफ बढ़ी।
शोबिज में जगह बनाने के लिए नोरा ने साउथ की फिल्मों से लेकर बॉलीवुड फिल्मों व पॉप म्यूजिक विडियोज में भी काम किया है।
भारतीय फिल्म में इंडस्ट्री में उन्होंने साल 2014 की फिल्म 'रोर' के साथ डेब्यू किया। इसके बाद उन्होंने साल 2015 में 'क्रेजी कुक्कड़ फैमिली' में काम किया।
नोरा फतेही ने सबसे पहले साउथ की फिल्म 'टेंपर' से डांस नंबर करने की शुरुआत की। फिल्म 'बाहुबली' के एक सॉन्ग में नोरा की अपियरेंस ने सभी का ध्यान खींचा।
कुछ समय पहले आई फिल्म 'सत्यमेव जयते' में सॉन्ग 'दिलबर' की रीक्रिएट किया गया। इस गाने को नोरा पर फिल्माया गया। सॉन्ग में नोरा के डांस ने काफी सुर्खियां बटोरी और वह एक जाना-माना चेहरा बन गईं।
उनकी पॉप्युलैरिटी को देखते हुए उन्हें अब न सिर्फ डांस नंबर बल्कि फिल्मों में ऐक्टिंग के ऑफर भी मिलने लगे हैं।
वह जल्द ही जॉन अब्राहम स्टारर फिल्म 'बाटला हाउस', सलमान खान की फिल्म 'भारत' और वरुण धवन स्टारर फिल्म 'स्ट्रीट डांसर' में नजर आएंगी।
बीटाउन में अपने शानदार डांस से लोगों का दिल जीत लेने वाली नोरा फतेही और ऐक्टर वरुण धवन का एक विडियो सोशल मीडिया पर सामने आया है। इसमें नोरा अपने सुपरहिट सॉन्ग 'दिलबर' पर डांस करती दिख रही हैं। उन्हें डांस करता देख वरुण भी खुद को रोक नहीं सके और नोरा के साथ ताल से ताल मिलाकर कमर लचकाते हुए बेली डांस करने लगे।इस वायरल विडियो को देखकर लगता है कि यह किसी पार्टी के दौरान शूट किया गया है। 'दिलबर' सॉन्ग जैसे ही शुरू होता है वैसे ही नोरा बीच में आ जाती हैं और उनके आसपास मौजूद लोग दूर होते हुए उन्हें डांस करने की जगह देते हैं।इसके बाद नोरा फतेही जिस तरह बेली डांस करती हैं उसे देख वरुण से लेकर वहां मौजूद बाकी लोग बस देखते ही रह जाते हैं। अपने शरारती अंदाज के लिए मशहूर वरुण थोड़ी देर बाद खुद भी बेली डांस करने लगते हैं और नोरा को टक्कर देने की कोशिश करते हैं। इसके बाद दोनों मिलकर डांस करते हैं।बता दें कि, वरुण धवन, नोरा फतेही और श्रद्धा कपूर जल्द ही डांस पर आधारित फिल्म 'स्ट्रीट डांसर' में नजर आने वाले हैं। इस फिल्म की शूटिंग लंदन में चल रही है।</p><a href='../../../Output/output.html'> Back to Output page </a> </body></html>