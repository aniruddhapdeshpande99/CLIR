<!DOCTYPE html><html><body><h1>Kumkum Bhagya 4 April 2019 written update: कुमकुम भाग्य 4 अप्रैल 2019 - प्राची को छुड़ाने के लिए पुलिस स्टेशन पहुंचा अभि</h1><p><b>Authors : </b>No Author Specified</p><p><b>Published on : </b>05&#47;04&#47;2019, 10&#58;21&#58;26</p><p><b>Bollywood News: kumkum bhagya 4 april 2019 written episode update in hindi : 'कुमकुम भाग्य' में आपने देखा की प्राची पुलिस लॉकअप में है। उससे मिलने प्रज्ञा और अभि दोनों निकले हैं और दोनों कई जगह एक-दूसरे से टकराते-टकराते बच जाते हैं।</b></p><img src="https://navbharattimes.indiatimes.com/thumb/msid-68721370,width-650,resizemode-4/weather.jpg" width="500" height="600"><p>के इस एपिसोड में मीरा को लगता है कि आलिया रिया को बिगाड़ रही है, इसलिए दोनों को दूर रखना चाहिए। तब रिया मीरा के कमरे में आती है और माफी मांगती है। मीरा उसे माफ कर देती। लेकिन रिया अभी भी प्राची को जेल भेजे जाने से खुश है। प्रज्ञा पुलिस स्टेशन जा रही है, लेकिन उसकी टैक्सी बीच रास्ते में खराब हो जाती है। इस बीच अभि, पुलिस स्टेशन पहुंचता है और प्राची से मिलता है। प्राची अभि को देखकर खुश है और उसे बताती है कि उसने चोरी नहीं की है।प्राची को देखकर अभि को बार बार प्रज्ञा की याद आती है। प्राची अभि को बताती है कि वह एक अच्छा इंसान है, जिसे अच्छे और बुरे का अंतर पता है। अभि कहता है कि इसे प्राची पर भरोसा है इसलिए उसे रोना नहीं चाहिए। आलिया और रिया अभि को ढूंढ रहे होते हैं, लेकिन वह अपने कमरे में नहीं होता है। आलिया को शक होता है कि शायद अभि प्राची को जेल से छुड़ाने गया है। रिया यह सुनकर काफी गुस्सा होती है, लेकिन आलिया उसे किसी तरह शांत करती है। अभि पुलिस वाले के पास जाता है और उसे प्राची को छोड़ देने के लिए कहता है।पुलिस इंस्पेक्टर अभि की बात मानने से इनकार कर देता है। इंस्पेक्टर कहता है कि उसने दो घंटे में मामले को सुलझाने का रेकॉर्ड बनाया है, इसलिए वह प्राची को छोड़कर अपने प्रमोशन का मौका गंवाने वाला नहीं है। अभि उसे समझाने की कोशिश करता है लेकिन पुलिस वाला उसके और प्राची के रिश्ते के बारे में बहुत भद्दी टिप्पणी करता है।इंस्पेक्टर कहता है कि प्राची ने एक कबूलनामे पर साइन किया है। सहाना अभि के पास जाकर उसे बताने की कोशिश करती है लेकिन अभि उसे प्राची के पास वापस जाने को कहता है। इंस्पेक्टर अभि को कबूलनामा दिखाता है। अभि कहता है कि उसने प्राची को साइन करने के लिए मजबूर किया होगा। सहाना अभि को बताती है कि पुलिस वाले ने उसे जेल में डालने की धमकी दी थी।अभि कबूलनामे को फाड़ देता है और पूरब को फोन करके मीडिया वालों को पुलिस स्टेशन में लेकर आने को कहता है। इंस्पेक्टर फिर से प्राची और अभि के रिश्ते पर टिप्पणी करता है। तब अभि कहता है कि वह उसकी बेटी जैसी है। अभि पुलिस वाले से पूछता है कि क्या उसने एफआईआर दर्ज किया है। इसपर पुलिस वाला नहीं में जवाब देता है। अभि तब इंस्पेक्टर पर चोरी का झूठा आरोप लगाकर कानून तोड़ने का आरोप लगाता है।</p><a href='../../../Output/output.html'> Back to Output page </a> </body></html>