<!DOCTYPE html><html><body><h1>नोहा और अशर के बर्थडे सेलिब्रेशन पर सनी लियोनी ने शेयर किया यह क्‍यूट सा विडियो</h1><p><b>Authors : </b>No Author Specified</p><p><b>Published on : </b>11&#47;02&#47;2019, 20&#58;50&#58;32</p><p><b>Bollywood News: बॉलिवुड की सेक्सी और खूबसूरत अदाकारा सनी लियोनी ने हाल ही में अपने ट्वीन बच्‍चों का बर्थ डे मनाया। उन्‍होंने इस सेलिब्रेशन की फोटोज और विडियो भी सोशल साइट पर शेयर किये, जिसे देखते ही देखते 8 लाख से ज्‍यादा लोगों ने लाइक किया।</b></p><img src="https://navbharattimes.indiatimes.com/thumb/msid-67151747,width-650,resizemode-4/weather.jpg" width="500" height="600"><p>दीवा सनी लियोनी न सिर्फ एक बेहतरीन अदाकारा हैं बल्कि एक अच्‍छी वाइफ और मां भी हैं। अक्‍सर ही वह अपने हज्‍बंड और बच्‍चों के साथ प्‍यारे-प्‍यारे फोटोज सोशल साइट्स पर शेयर करती ही रहती हैं। जो देखते ही देखते वायरल होने लगते हैं। इस बार भी कुछ ऐसा ही हुआ जब सनी लियोनी ने हाल ही में अपने बच्‍चों नोहा और अशर का पहला बर्थडे सेलिब्रेट किया। इस खूबसूरत सेलिब्रेशन की उन्‍होंने प्‍यारी-प्‍यारी सी फोटोज और विडियो भी शेयर किया। इसके अलावा एक प्‍यार भरा मेसेज लिखा। इसे 8 लाख से ज्‍यादा लोगों ने न सिर्फ लाइक किया बल्कि उसपर कॉमेंट्स भी किए।इन तस्‍वीरों में सनी और उनके हज्‍बंड डेनियर वेबर कैजुअल लुक में नजर आ रहे हैं। वहीं नोहा और अशर ब्‍लू कलर के कपड़ों में चेहरे पर रंग लगाए हुए हैं। बेटी निशा जो कि सनी के बच्‍चों में सबसे बड़ी है, वह भी काफी इंजॉय करती हुई दिख रही है। इन तस्‍वीरों को देखकर यह कहना गलत नहीं होगा कि वह बतौर मां इस पल को बहुत ही खूबसूरती से जी रही हैं।इसके अलावा सनी ने इस विडियो के साथ ही एक मेसेज लिखा है। उसमें लिखा है ' मैं अपने परिवार के साथ हर लम्‍हे को इंजॉय करना चाहती हूं। नोहा और अशर तुमने हमें जिंदगी के सबसे बेहतरीन पल दिए हैं। तुम्‍हारा हंसना, हग और किस करना, ये मेरे लिए सबसे बड़ी खुशी है।'सनी लियोनी अक्‍सर ही सोशल साइट्स पर कुछ न कुछ पोस्‍ट किया ही करती हैं। इनमें वह उनके परिवार और बच्‍चों के साथ बिताए पलों को भी शेयर करती नजर आती हैं। लोग भी इन्‍हें काफी पसंद करते हैं। सनी लियोनी के इस बर्थडे विडियो को भी देखते ही देखते 8लाख से ज्‍यादा लोगों ने पसंद किया।</p><a href='../../../Output/output.html'> Back to Output page </a> </body></html>