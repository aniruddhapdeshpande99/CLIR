<!DOCTYPE html><html><body><h1>जानें, कब आ रहा है सलमान खान की फिल्म 'Bharat' का टीज़र</h1><p><b>Authors : </b>No Author Specified</p><p><b>Published on : </b>17&#47;01&#47;2019, 09&#58;11&#58;27</p><p><b>Bollywood News: सलमान खान स्टारर 'भारत' की टीज़र को लेकर खबर है कि यह इसी महीने 26 जनवरी को रिलीज़ किया जाएगा। सूत्र की मानें तो टीज़र की एडिटिंग का काम जारी है।</b></p><img src="https://navbharattimes.indiatimes.com/thumb/msid-67566460,width-650,resizemode-4/weather.jpg" width="500" height="600"><p>Bharat’s teaser will be out on January 26: सलमान खान स्टारर ' भारत ' शुरुआत से ही खबरों में है। सलमान खान और कटरीना कैफ स्टारर इस फिल्म का निर्देशन कर रहे हैं अली अब्बास जफर। जहां फिल्म की शूटिंग माल्टा में शुरू हुई, वहीं बाद में इसका लोकेशन अबू धाबी, पंजाब, दिल्ली जैसे कई अन्य जगहों पर शिफ्ट कर दिया गया। पहले खबर आई थी कि इस फिल्म का टीज़र/ट्रेलर सलमान के बर्थडे पर जारी किया जाएगा, लेकिन ऐसा कुछ हुआ नहीं और फैन्स के पास अब इंतज़ार करने के अलावा कोई और रास्ता नहीं। अली अब्बास जफर ने भी इस बारे में ट्वीट कर बताया था, 'सलमान के फैन्स इस बात से दुखी न हों कि हम उनके बर्थडे पर फिल्म से जुड़ा कुछ भी रिलीज़ नहीं करने जा रहे। उन्होंने लिखा था कि वे अब भी इसी शूटिंग में व्यस्त हैं और नए साल में नई फिल्म की बात करेंगे। नाम भारत है...डेट भी स्पेशल होगी।'लेटेस्ट रिपोर्ट की मानें तो 'भारत' का टीज़र 26 जनवरी को रिलीज़ होनेवाला है। इस प्रॉजेक्ट से जुड़े एक नजदीकी सूत्र की मानें तो फिलहाल टीज़र पर एडिटिंग का काम चल रहा है और यह 26 जनवरी 2019 को रिलीज़ किया जाएगा। उन्होंने बताया कि इस टीज़र में वह सब है जो सलमान की किसी फिल्म में फैन्स देखना चाहते हैं। उन्होंने कहा कि इसके अलावा फिल्म की कहानी भी इतनी दमदार है कि जो सलमान के फैन्स नहीं हैं उन्हें भी इस फिल्म का इंतज़ार रहेगा। सूत्र के मुताबिक, फिल्म को सलमान खान की स्टाइल में पेश करना अली अब्बास जफर की यूएसपी है और वह 'भारत' के साथ एक बार फिर से वही जादू क्रिएट करने की तैयारी में हैं।साल 2019 में ईद पर रिलीज़ होनेवाली फिल्म 'भारत' में तब्बू, सुनील ग्रोवर, दिशा पाटनी, नोरा फतेही और जैकी श्रॉफ भी नजर आनेवाले हैं। यह फिल्म कोरियन फिल्म 'ओड टु माय फादर' की रीमेक है, जो साल 2014 में रिलीज़ हुई थी।</p><a href='../../../Output/output.html'> Back to Output page </a> </body></html>