<!DOCTYPE html><html><body><h1>मुंह में धूल रगड़ कर मेकअप करते थे: सुशांत सिंह राजपूत</h1><p><b>Authors : </b>No Author Specified</p><p><b>Published on : </b>25&#47;02&#47;2019, 12&#58;12&#58;12</p><p><b>Bollywood News: अपनी फिल्म के प्रमोशन के लिए 'द कपिल शर्मा शो' में पहुंचे सुशांत सिंह राजपूत, भूमि पेडनेकर, आशुतोष राणा और मनोज बाजपेयी ने बताया कि फिल्म 'सोनचिड़िया' के सेट पर मेकअप के लिए चंबल की बीहड़ की धूल का इस्तेमाल करते थे फिल्म के सितारे।</b></p><img src="https://navbharattimes.indiatimes.com/thumb/msid-68032687,width-650,resizemode-4/weather.jpg" width="500" height="600"><p>X
जब सुशांत सिंह राजपूत को आया गुस्सा
X
सुशांत सिंह राजपूत, भूमि पेडनेकर , आशुतोष राणा और मनोज बाजपेई जैसे दिग्गज कलाकारों से सजी निर्देशक अभिषेक चौबे की फिल्म 'सोनचिड़िया' 1 मार्च को देशभर के सिनेमाघरों में रिलीज़ होगी। ऐसे में पूरी टीम फिल्म के प्रमोशन में जुटी है। अपनी फिल्म को प्रमोट करने के लिए फिल्म के कलाकार कपिल शर्मा के शो पर भी पहुंचे। इस मंच पर हंसी के ठहाकों के बीच सितारों ने फिल्म से जुड़ी कई दिलचस्प बातें भी शेयर कीं।फिल्म में मुख्य भूमिका निभा रहे सुशांत सिंह राजपूत ने फिल्म में डाकू लखन सिंह बनें हैं। चंबल के बीहड़ में अपना जीवन बिताने वाले डाकुओं के चेहरे के मेकअप से जुड़ी बात बताते हुए सुशांत ने कहा कि इस फिल्म में मेकअप उनके लिए बहुत आसान था क्योंकि हर शॉट के पहले वह मेकअप की जगह अपने हाथों में थोड़ी से धूल लेकर चेहरे पर रगड़ लिया करते थे।सुशांत की बात को आगे बढ़ाते हुए उनके साथ मौजूद भूमि बताती हैं कि अब चूंकि फिल्म की अधिकतर कास्ट डकैतों के लुक में होती थी और इस लुक के लिए धुल से अच्छा मेकअप कुछ और नहीं हो सकता था। इसलिए डकैत के लुक के लिए सभी लोग मुंह पर धुल रगड़ लेते थे। सेट पर मुंह पर धूल रगड़ने की यह प्रक्रिया इतनी आम हो चुकी थी कि पूरी स्टारकास्ट इसे धूल की होली कहती थी। फिल्म की कहानी एक ऐसे गांव के बारे में है जिस पर डकैतों ने अपना कब्जा कर लिया था।रॉनी स्क्रूवाला इस फिल्म के निर्माता हैं। सुशांत इससे पहले फिल्म 'केदारनाथ' में सारा अली खान के साथ नजर आए थे। भूमि इससे पहले फिल्म 'शुभ मंगल सावधान' में थीं। इस समय भूमि ने एक साथ कई फिल्में साइन की हैं। आने वाले दिनों में वह फिल्म 'डॉली किट्टी और वो चमकते सितारे', 'पति पत्नी और वो' और 'सांड की आंख' जैसी फिल्मों में नजर आएंगी।</p><a href='../../../Output/output.html'> Back to Output page </a> </body></html>