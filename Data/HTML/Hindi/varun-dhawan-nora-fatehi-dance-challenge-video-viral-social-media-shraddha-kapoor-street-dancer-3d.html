<!DOCTYPE html><html><body><h1>नोरा संग डांस चैलंज में वरुण धवन की यह हरकत देख आपकी हंसी छूट जाएगी</h1><p><b>Authors : </b>No Author Specified</p><p><b>Published on : </b>07&#47;03&#47;2019, 09&#58;42&#58;42</p><p><b>Bollywood News: लंदन में फिल्म 'स्ट्रीट डांसर 3 डी' की शूटिंग के दौरान वरुण धवन, श्रद्धा कपूर और नोरा फतेही का यह मस्ती भरा विडियो देखकर आपकी हंसी छूट जाएगी।</b></p><img src="https://navbharattimes.indiatimes.com/thumb/msid-68297240,width-650,resizemode-4/weather.jpg" width="500" height="600"><p>X
Dhawan इन दिनों लंदन की गलियों में श्रद्धा कपूर और नोरा फतेही के साथ रेमो के निर्देशन में बन रही डांस बेस्ड फिल्म 'स्ट्रीट डांसर 3 डी' की शूटिंग कर रहे हैं। शूटिंग के बाद सब मिलकर मस्ती भी करते हैं। वरुण ने अपने इंस्टाग्राम में एक विडियो शेयर किया है, जिसमें वह नोरा द्वारा दिए गए डांस चैलंज पर ठुमके लगाने की कोशिश कर रहे हैं।इस वीडियो को देखकर लगता है फिल्म की पूरी टीम काम के साथ-साथ जमकर मस्ती भी करती है। डांस का यह विडियो शेयर करते हुए वरुण ने लिखा, 'स्ट्रीट डांसर 3डी' की शूटिंग के दौरान मुझे अक्सर इस तरह के कॉम्पिटिशन का चैलंज मिलता है और मैं इसे जीतने के लिए कुछ भी कर सकता हूं।'वरुण के इस विडियो को देखकर आपकी हंसी छूट जाएगी। विडियो में नोरा फतेही और शीतल पेरी एक साथ मिलकर वरुण धवन को डांस मूव करके दिखा रही हैं और बाद में उन्हें इस डांस मूव को करने का चैलंज देती हैं। वरुण भी डांस करना शुरू करते हैं, जिससे वहां मौजूद सभी साथी और फिल्म की लीड अभिनेत्री श्रद्धा कपूर उन्हें चीयर करती हैं।''स्ट्रीट डांसर 3डी' में वरुण और श्रद्धा के अलावा प्रभू देवा, अपारशक्ति खुराना और शक्ति मोहन अहम भूमिका में हैं। फिल्म का निर्देशन को रेमो डिसूजा कर रहे हैं जबकि इसके निर्माता भूषण कुमार और कृष्ण कुमार हैं। खबर है कि वरुण फिल्म में पंजाब के डांसर की भूमिका में हैं और श्रद्धा पाकिस्तान की महिला का रोल निभा रही हैं। एक डांस शो के दौरान लंदन में भारत और पाकिस्तान का मुकाबला होता है। पहले इस फिल्म के लिए कटरीना कैफ को साइन किया गया था, लेकिन डेट्स की कमी के चलते कटरीना फिल्म से अलग हो गईं। यह फिल्म 8 नवंबर को देशभर के सिनेमाघरों में रिलीज़ होगी।</p><a href='../../../Output/output.html'> Back to Output page </a> </body></html>