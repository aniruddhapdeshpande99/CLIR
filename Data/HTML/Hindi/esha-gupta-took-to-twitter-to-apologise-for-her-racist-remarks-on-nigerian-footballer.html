<!DOCTYPE html><html><body><h1>ईशा गुप्ता ने नस्लभेदी टिप्पणी को लेकर माफी मांगी</h1><p><b>Authors : </b>No Author Specified</p><p><b>Published on : </b>29&#47;01&#47;2019, 11&#58;34&#58;44</p><p><b>Bollywood News: ईशा गुप्ता ने नाइजीरिया के फुटबॉलर पर नस्लभेदी टिप्पणी करने को लेकर माफी मांगी है। उन्होंने लिखा है, 'दोस्तों मुझे खेद है कि आपको लगा कि यह नस्लभेदी टिप्पणी है। एक खेल प्रेमी के रूप में मैंने यह गलत किया। मुझे माफ करें दोस्तों।'</b></p><img src="https://navbharattimes.indiatimes.com/thumb/msid-67735536,width-650,resizemode-4/weather.jpg" width="500" height="600"><p>Guys m sorry you thought it was racist. Was bad on my part, being a sports lover. Wallah never meant it. Sorry guys… https://t.co/0AsOvTjESJ — Esha Gupta (@eshagupta2811) 1548604937000
गुप्ता ने नाइजीरिया के फुटबॉलर एलेक्जेंडर इवोबी पर नस्लभेदी टिप्पणी करने को लेकर माफी मांगी है। इस मामले में सोशल मीडिया पर उनकी काफी आलोचना हुई थी। ईशा ने अपने इंस्टाग्राम खाते पर वॉट्सऐप चैट का एक स्नैपशॉट शेयर किया था, जिसके बाद से उनकी सोशल मीडिया पर आलोचना की जा रही थी।इस चैट में नाइजीरियन फुटबॉलर एलेक्जेंडर इवोबी की उनके प्रदर्शन को लेकर आलोचना की गई थी। चैट में ईशा के मित्रों ने इवोबी को 'गोरिल्ला' बताया और कहा कि उनके लिए इवॉल्यूशन (आगे बढ़ने की प्रक्रिया) रुक गया है। इस पर ईशा उत्तर देती हैं, 'हाहा....मुझे नहीं पता कि उन्हें मैदान से बाहर क्यों नहीं रखा गया।'इसके बाद कई फैन्स ने ईशा की आलोचना की, जिसका शिकार होने का वह खुद भी दावा कर चुकी हैं। इसके बाद ईशा ने ट्विटर पर माफी मांगते हुए कहा, 'दोस्तों मुझे खेद है कि आपको लगा कि यह नस्लभेदी टिप्पणी है। एक खेल प्रेमी के रूप में मैंने यह गलत किया। मुझे माफ करें दोस्तों। इस मूर्खता को माफ कर दें।' ईशा ने कहा कि उन्हें यह महसूस नहीं हुआ था कि यह बातचीत नस्लभेदी साबित हो सकती है।</p><a href='../../../Output/output.html'> Back to Output page </a> </body></html>