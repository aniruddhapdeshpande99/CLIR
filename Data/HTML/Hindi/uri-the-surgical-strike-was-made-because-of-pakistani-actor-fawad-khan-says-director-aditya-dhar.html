<!DOCTYPE html><html><body><h1>पाकिस्तानी ऐक्टर फवाद खान की वजह से बनी थी फिल्म उरी: आदित्य धर</h1><p><b>Authors : </b>No Author Specified</p><p><b>Published on : </b>08&#47;04&#47;2019, 15&#58;16&#58;33</p><p><b>Bollywood News: बॉक्स ऑफिस में जमकर धुंआ-धार कमाई और दुनिया भर में दर्शकों की खूब वाहवाही लूटने वाली फिल्म उरी: द सर्जिकल स्ट्राइक के निर्देशक आदित्य धर कहते हैं कि इस फिल्म के बनने के पीछे पाकिस्तानी अभिनेता फवाद खान का बड़ा हाथ है।</b></p><img src="https://navbharattimes.indiatimes.com/thumb/msid-68776802,width-650,resizemode-4/weather.jpg" width="500" height="600"><p>X
X
फिल्म 'Uri - The Surgical Strike' का डंका ऐसा बजा कि आज भी इस फिल्म से जुड़ी कोई भी बात अगर सामने आती है तो खबर बन जाती है। फिल्म को रिलीज़ हुए 3 महीने हो चुके हैं, लेकिन आज भी इस फिल्म को लेकर लोगों के बीच दिलचस्पी है। फिल्म ने बॉक्स ऑफिस पर धुंआधार कमाई भी की थी, लेकिन क्या आप जानते हैं कि छोटे बजट में बनी इतनी बड़ी इस फिल्म के बनने की मूल वजह क्या है?हाल ही में स्क्रीन राइटर असोसिएशन ( SWA ) में एक बातचीत के दौरान 'URI' के डायरेक्टर आदित्य धर ने फिल्म से जुड़ी एक खास बात बताई। आदित्य ने बताया कि किन हालातों में उन्हें 'URI' को बनाने का ख्याल आया। आदित्य बताते हैं कि इस फिल्म के बनने में पाकिस्तानी ऐक्टर फवाद खान का बड़ा हाथ है।आदित्य बताते हैं, 'उन दिनों मैं धर्मा प्रॉडक्शन के साथ मिलकर काम करने की तैयारी में था। करण जौहर के साथ मिलकर फवाद खान ( पाकिस्तानी ऐक्टर ) और कटरीना कैफ को लेकर एक फिल्म में काम कर रहा था, लेकिन फिल्म फ्लोर पर जाती उससे कुछ समय पहले ही उरी में हुए अटैक की वजह से फिल्म इंडस्ट्री में पाकिस्तानी ऐक्टर्स पर बैन को लेकर गरमा-गर्मी चल रही थी और उसी समय धर्मा के ऑफिस पर पथराव और तोड़-फोड़ की घटना भी हुई थी। इन विवादों को देखते हुए हमने फवाद को लेकर बनाई जाने वाली उस फिल्म को बंद करना पड़ा।'आदित्य आगे बताते हैं, 'फवाद-कटरीना वाली फिल्म बंद होने के बाद घर जाकर सोचा कि इस हलचल में पाकिस्तानी ऐक्टर को लेकर फिल्म बनाने से अच्छा है कि उरी हमले पर फिल्म बनाई जाए तो बस उसी हादसे ने मेरे मन को झकझोर दिया और वहीं से शुरू हुई फिल्म उरी बनाने की। अगर मैं फवाद-कटरीना को लेकर फिल्म बनाने में जुटा होता तो उरी कभी नहीं बन पाती। पाकिस्तानी ऐक्टर्स के बैन की वजह से फवाद को पाकिस्तान वापस जाना पड़ा और इस वजह से मैंने उरी बनाई।'आदित्य की मानें तो उन्होंने फिल्म ' उरी: द सर्जिकल स्ट्राइक ' के स्क्रीनप्ले पर 6 महीने का कड़ा रिसर्च किया, तमाम लोगों से मेल-मुलाकात की और मात्र 12 दिन में फिल्म का स्क्रीनप्ले तैयार कर लिया था। आदित्य कहते हैं, 'इतनी जबरदस्त स्टोरी सुनकर प्रड्यूसर रॉनी स्क्रूवाला तुरंत तैयार हो गए और फिर आगे की कहानी तो इतिहास बन गई, लगभग 45 करोड़ में तैयार हुई इस फिल्म ने 350 करोड़ से ज्यादा का बिजनस किया।'</p><a href='../../../Output/output.html'> Back to Output page </a> </body></html>