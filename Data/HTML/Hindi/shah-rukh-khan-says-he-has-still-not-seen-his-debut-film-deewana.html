<!DOCTYPE html><html><body><h1>शाहरुख खान ने आज तक नहीं देखी अपनी डेब्यू फिल्म 'दीवाना', बताई वजह</h1><p><b>Authors : </b>No Author Specified</p><p><b>Published on : </b>08&#47;02&#47;2019, 10&#58;57&#58;28</p><p><b>Bollywood News: ऐक्टर शाहरुख खान की फिल्म 'दीवाना' काफी हिट हुई थी। इस फिल्म को लोगों ने काफी पसंद किया था। यह वह मूवी थी जिसने शाहरुख का बॉलिवुड में सफल डेब्यू करवाया।</b></p><img src="https://navbharattimes.indiatimes.com/thumb/msid-67895311,width-650,resizemode-4/weather.jpg" width="500" height="600"><p>X
डेब्यू फिल्म ' दीवाना ' आज भी लोगों के जहन में जिंदा है। इस फिल्म को बॉक्स ऑफिस पर सफलता मिलने के साथ ही शाहरुख को भी बीटाउन में सफल डेब्यू करने का मौका मिला था। आज भी अगर टीवी पर इसे दिखाया जाए तो लोग इसे देखने का मौका नहीं छोड़ते। हालांकि किंग खान ने खुद इस फिल्म को अब तक नहीं देखा है और इसकी वजह भी उन्होंने बताई।हाल ही में एक इंटरव्यू के दौरान शाहरुख खान ने बताया कि वह अपनी ऐसी फिल्में नहीं देखते जिसके बनने के दौरान के प्रोसेस को उन्होंने इंजॉय न किया हो। उन्होंने कहा कि ऐसा इसलिए नहीं है कि वह उस फिल्म को हेट करते हों, बल्कि ऐसा इसलिए क्योंकि शूटिंग के दौरान उन्हें मजा नहीं आया है। ऐसे में फिल्म चाहे हिट हो जाए या ऑडियंस का दिल जीत ले, उन्हें अगर शूटिंग में मजा नहीं आया तो वह उस फिल्म को नहीं देखेंगे।शाहरुख ने कहा कि वह दूसरों की तरह ही अपनी फिल्मों पर काफी मेहनत करते हैं और मूवी शूट को इंजॉय करना चाहते हैं। फिल्म 'दीवाना' के बनने की प्रक्रिया को उन्होंने इंजॉय नहीं किया था, यही वजह है कि उनकी इस फिल्म को देखने की कभी इच्छा नहीं हुई।बता दें कि, शाहरुख खान फिल्म 'जीरो' के फ्लॉप होने के बाद से अपने करियर पर ज्यादा ध्यान दे रहे हैं। उन्होंने हाल ही में एक बायॉपिक फिल्म को भी करने से मना कर दिया। इसके साथ ही ऐसी भी खबरें हैं कि करियर पर फोकस करने के लिए उन्होंने अपने दोस्त करण जौहर के चैट शो 'कॉफी विद करण 6' के फिनाले का हिस्सा बनने से भी इनकार कर दिया है।</p><a href='../../../Output/output.html'> Back to Output page </a> </body></html>