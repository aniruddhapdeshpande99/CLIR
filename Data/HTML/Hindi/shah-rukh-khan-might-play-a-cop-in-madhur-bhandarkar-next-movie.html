<!DOCTYPE html><html><body><h1>मधुर भंडारकर की अगली फिल्म में पुलिसवाले के रोल में दिखेंगे शाहरुख खान?</h1><p><b>Authors : </b>No Author Specified</p><p><b>Published on : </b>03&#47;02&#47;2019, 09&#58;07&#58;23</p><p><b>Bollywood News: आजकल बॉलिवुड में पुलिस बेस्ड फिल्में काफी अच्छी चल रही हैं। हाल में सुपरहिट फिल्म 'सिंबा' इसका उदाहरण है। खबर है कि अब मधुर भंडारकर एक पुलिस बेस्ड फिल्म बनाने जा रहे हैं जिसमें शाहरुख खान मुख्य भूमिका में होंगे।</b></p><img src="https://navbharattimes.indiatimes.com/thumb/msid-67814190,width-650,resizemode-4/weather.jpg" width="500" height="600"><p>X
X
से ऐसी खबरें आ रही हैं कि शाहरुख खान ने राकेश शर्मा की बायॉपिक 'सारे जहां से अच्छा' छोड़ दी है। हालांकि फिल्म के राइटर ने इन खबरों ने इनकार किया है लेकिन फिर भी अभी तक इस बारे में कोई भी ऑफिशल कन्फर्मेशन नहीं आई है जिसके कारण लोगों का शक बढ़ता जा रहा है। अब खबर आ रही है कि शाहरुख खान पहली बार पुलिसवाले की भूमिका वाली फिल्म करने जा रहे हैं जिसे मंधुर भंडारकर बनाएंगे।मीडिया रिपोर्ट्स के मुताबिक, पुलिस पर बेस्ड फिल्में अच्छा प्रदर्शन करती हैं। 'इंस्पेक्टर गालिब' एक ऐसे पुलिसवाले की कहानी है जो देशभर में होने वाले गैरकानूनी रेत खनन के लिए हथियार उठाता है और रेत माफिया से भिड़ जाता है। मधुर भंडारकर की अन्य फिल्मों की तरह यह फिल्म भी 'सिंबा' या 'सिंघम' जैसी नहीं होगी बल्कि यह थोड़ी सीरियस फिल्म होगी। हालांकि इससे पहले शाहरुख फिल्म 'वन टू का फोर' में भी पुलिसवाले की भूमिका कर चुके हैं।यह दिलचस्प बात है कि हाल में मुंबई पुलिस के लिए हुए उमंग फेस्टिवल में भी शाहरुख ने पुलिसवाले की भूमिका निभाने की इच्छा जाहिर की थी। शाहरुख ने कहा था कि उन्हें अपने करियर में कभी भी पुलिसवाले की भूमिका नहीं मिली है। इसके जवाब में रणबीर कपूर ने कहा था कि जब भी शाहरुख को पुलिसवाले का रोल मिलेगा तो वह उनके साथ कॉन्स्टेबल की भूमिका करना चाहेंगे। लगता है कि शाहरुख की इच्छा जल्द ही पूरी होने वाली है।</p><a href='../../../Output/output.html'> Back to Output page </a> </body></html>