<!DOCTYPE html><html><body><h1>शादी की बात पर आलिया भट्ट को मां सोनी राजदान ने किया वॉर्न</h1><p><b>Authors : </b>No Author Specified</p><p><b>Published on : </b>31&#47;03&#47;2019, 09&#58;15&#58;35</p><p><b>Bollywood News: आलिया भट्ट और रणबीर कपूर के जल्द शादी करने की सुर्खियों से खबरों का बाजार गर्म है, लेकिन ऐक्ट्रेस की मां सोनी राजदान ने शादी को लेकर अपनी बेटी को वॉर्न किया है।</b></p><img src="https://navbharattimes.indiatimes.com/thumb/msid-68626632,width-650,resizemode-4/weather.jpg" width="500" height="600"><p>X
बॉलिवुड की ब्लॉकबस्टर वरुण धवन और आलिया भट्ट की जोड़ी एक बार फिर साथ नजर आई है। (pic:aliaabhatt/varundvn instagram)
इस बार दोनों नजर आए हैं फिल्मफेयर के कवर पेज पर, जिसमें नजर आ रहा है डेनिम, लेदर, ड्रामा और लव।
लिया और वरुण ने फिल्मफेयर के अप्रैल अंक के लिए काफी ग्लैमरस और हॉट फोटोशूट कराया है।
आलिया और वरुण ने अपनी ये तस्वीरें अपने-अपने इंस्टाग्राम पेज पर शेयर की हैं, जिसमें दोनों काफी हॉट दिख रहे हैं।
फिल्मी पर्दे पर अपनी केमिस्ट्री का जादू चलाने वाली इस जोड़ी यहां भी उतनी ही कमाल दिख रही। वरुण माचो मैन लुक में मैजिक क्रिएट करते नजर आ रहे।
साल 2012 में एक ही फिल्म 'स्टूडेंट ऑफ द इयर' से अपने करियर की शुरुआत करने वाले वरुण और आलिया अब फिल्म जगत की उंचाइयों तक पहुंच चुके हैं।
आलिया और वरुण साथ में अब तक 3 ब्लॉक बस्टर फिल्में दे चुके हैं, जिसमें 'स्टूडेंट ऑफ द इयर', 'बद्रीनाथ की दुल्हनियां', 'हम्प्टी शर्मा की दुल्हनियां' शामिल हैं।
दोनों अब फिल्म 'कलंक' में नजर आनेवाले हैं, जिनमें एक बार फिर यह जोड़ी पर्दे पर दर्शकों के दिलों पर छा जाने को तैयार है। करण जौहर की इस फिल्म का निर्देशन अभिषेक वर्मन ने किया है और इसमें इन दोनों सितारों के अलावा माधुरी दीक्षित, संजय दत्त, आदित्य रॉय कपूर और सोनाक्षी सिन्हा भी हैं।
ऐक्ट्रेस आलिया भट्ट की मां व दिग्गज अभिनेत्री सोनी राजदान का कहना है कि उन्हें अपनी बेटी की निजी जिंदगी के बारे में सार्वजनिक रूप से बात करना पसंद नहीं है। यह पूछे जाने पर कि वह अभिनेता रणबीर कपूर के साथ आलिया के रिश्ते के बारे में मीडिया के सवालों का सामना कैसे करती हैं तो सोनी ने कहा कि वह इस बारे में बात नहीं करना चाहतीं।उन्होंने कहा, 'देखिए, सभी चीजों के बारे में उनके सभी प्रशंसकों द्वारा पूछना ठीक है, लेकिन मैं आलिया की मां हूं। मैं वास्तव में अपनी बेटी के निजी जीवन के बारे में बात नहीं करना चाहती। मैं चाहती हूं कि वह खुश रहे और वह जो कुछ भी करे, उसके लिए मेरा प्यार और आशीर्वाद है, इसके अलावा मैं चाहती हूं कि वह अपने जीवन को उसी तरह से जिए जैसा वह चाहती है।'अपनी अपकमिंग फिल्म 'नो फादर्स इन कश्मीर' के प्रमोशन के दौरान उन्होंने कहा कि आलिया व्यक्तिगत रूप से बहुत समझदार हैं। वहीं शादी के टॉपिक पर सोनी ने अपने बेटी आलिया को सावधान रहने को भी कहा है। उन्होंने कहा, 'आलिया बहुत युवा है। उसने बहुत कम उम्र में काम करना शुरू कर दिया था। जो भी उसने अब तक हासिल किया है उससे मैं बहुत खुश हूं और मां के रूप में मैं उसे खुश देखना चाहती हूं।'सोनी ने कहा, 'ऐसे समय में मैं उसे सावधान रहने को भी कहती हूं। वह जिंदगी भर का फैसला लेने के लिए अभी काफी युवा है। व्यक्तिगत रूप से मेरा मानना है कि जब आपको शादी करने के लिए सही व्यक्ति मिल जाता है तो बिना देरी किए आपको शादी कर लेनी चाहिए लेकिन इसका मतलब यह नहीं कि आप जल्दबाजी में शादी कर लें। इस फैसले के लिए आपको काफी सोचना चाहिए।'सोनी राजदान ने आगे कहा कि वह आलिया को ज्ञान नहीं देतीं। उन्होंने कहा कि आलिया समझदार है और वह अपनी जिंदगी जैसे जीना चाहे वैसे जी सकती है।</p><a href='../../../Output/output.html'> Back to Output page </a> </body></html>