<!DOCTYPE html><html><body><h1>अली फजल के न्यूड फोटोज लीक, ऐक्टर ने विडियो किया पोस्ट</h1><p><b>Authors : </b>No Author Specified</p><p><b>Published on : </b>25&#47;02&#47;2019, 12&#58;19&#58;02</p><p><b>Bollywood News: अली फजल ने अपने सोशल मीडिया अकाउंट पर एक विडियो पोस्ट कर जानकारी दी है कि उनके प्राइवेट फोटोज लीक हो गए हैं। यह न्यूड फोटोज कैसे लीक हुए इस बारे में फिलहाल ऐक्टर को कोई जानकारी नहीं है।</b></p><img src="https://navbharattimes.indiatimes.com/thumb/msid-68150102,width-650,resizemode-4/weather.jpg" width="500" height="600"><p>कुछ दिनों से लगातार विवाद का हिस्सा बने हुए ऐक्टर अली फजल एक बार फिर सुर्खियों में हैं। इसकी वजह उनके जरिए पोस्ट किया गया एक विडियो है जिसमें उन्होंने बताया कि उनके न्यूड फोटोज लीक हो गए हैं। उन्होंने सभी से इस मामले में उनकी प्रिवेसी का सम्मान करने की अपील की है।इंस्टाग्राम पर पोस्ट हुए विडियो में अली फजल ने कहा, 'मुझे नहीं पता कि मैं यह सब कैसे कहूं लेकिन अब चूंकि फोटोज लीक हो चुके हैं ऐसे में मेरे पास यह स्वीकार करने के अलावा और कोई रास्ता नहीं बचा है कि हां जो फोटोज लीक हुए हैं वह मेरे ही हैं। इससे ज्यादा मैं और कुछ नहीं बोलना चाहता हूं।'ऐक्टर ने आगे इस घटना पर नाराजगी जाहिर करते हुए कहा, 'पहली बात तो यह कि यह एक बेहद प्राइवेट मैटर है और इसके लिए मुझे किसी को खासतौर से मीडिया को सफाई देने की जरूरत नहीं है। मुझे नहीं पता ये कैसे बाहर गईं। यह काफी पर्सनल मोमेंट है। मैं इस घटना की जड़ तक जाऊंगा और पता लगाकर रहूंगा कि यह काम किसने किया है। यह बहुत ही घटिया हरकत है। मेरे रियल फैन्स और परिवार को मैं कहना चाहूंगा कि मैं जल्द ही इस मामले के बारे में और जानकारी पता लगने पर आपको बताऊंगा।'इस विडियो के सामने आने के बाद सोशल मीडिया पर यूजर्स के बीच बहस होती भी देखने को मिली। दरअसल, कुछ लोगों का मानना है कि अली फजल ने झूठ बोला है ताकि उन्हें पब्लिसिटी मिल सके। उनका कहना है कि अली के ऐसे फोटोज इंटरनेट पर कहीं भी वायरल नहीं हुए हैं। हालांकि, अली फजल के फैन्स उनके सपॉर्ट में आए और ऐक्टर के फेवर में मेसेज पोस्ट किए।</p><a href='../../../Output/output.html'> Back to Output page </a> </body></html>