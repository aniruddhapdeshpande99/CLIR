<!DOCTYPE html><html><body><h1>Akash Shloka Wedding: करण जौहर और हार्दिक पांड्या मिले गले फिर इस गाने पर जमकर नाचे</h1><p><b>Authors : </b>No Author Specified</p><p><b>Published on : </b>10&#47;03&#47;2019, 20&#58;13&#58;30</p><p><b>Bollywood News: आकाश अंबानी और श्लोका मेहता की शादी के विडियोज और तस्वीरें इंटरनेट पर छाए हुए हैं। इनमें एक विडियो काफी चर्चा में जिसमें करण जौहर और हार्दिक पांड्या गले मिलकर डांस करते नजर आ रहे हैं।</b></p><img src="https://navbharattimes.indiatimes.com/thumb/msid-68340601,width-650,resizemode-4/weather.jpg" width="500" height="600"><p>आकाश अंबानी और श्लोका मेहता ग्रैंड सेलिब्रेशन के बाद आज (9 मार्च) को एक-दूजे के हो चुके हैं। शादी का जश्न शुरू हो चुका है और इसमें शामिल होने के लिए बड़े-बड़े सिलेब्स के साथ बॉलिवुड के सितारे भी पहुंचे।
वेन्यू में पहले पहुंचने वाले सितारों में आमिर खान और उनकी पत्नी किरण राव शामिल हैं।
आकाश और श्लोका की शादी में गौरी खान के साथ शाहरुख खान पहुंचे। किंग खान और क्वीन खान रॉयल लुक में काफी जम रहे हैं।
आकाश अंबानी और श्लोका मेहता की शादी अटेंड करने रणबीर कपूर भी पहुंचे।
रणबीर कपूर के साथ अयान मुखर्जी और करण जौहर भी नजर आए। बता दें कि रणबीर अयान की फिल्म ब्रह्मास्त्र में नजर आएंगे।
धोती-कुर्ते के साथ बंधेज का मल्टी कलर्ड दुपट्टा ओढ़े नजर आए जैकी श्रॉफ।
आकाश-श्लोका की शादी में कटरीना कैफ भी पहुंचीं। एथनिक वेअर में वह काफी प्रिटी दिख रही थीं।
आकाश अंबानी के साथ स्टेज पर शाहरुख, रणबीर और करण जौहर ने किया परफॉर्म।
मिसेज प्रियंका चोपड़ा जोनस देसी लुक में नजर आईं। वह सिल्वर साड़ी में बेहद खूबसूरत दिख रही थीं।
ऐक्ट्रेस जुही चावला अपने पति जय महता के साथ पहुंची। जुही और उनके पति के आउटफिट्स में कलर ट्विनिंग नजर आई।
आकाश अंबानी और श्लोका मेहता की ग्रैंड वेडिंग सेरिमनी के साक्षी बनने पहुंचे अभिषेक बच्चन और ऐश्वर्या राय। उनके ट्रडिशन लुक में आराध्या भी पहुंचीं।
आकाश-श्लोका की शादी में साउथ सुपरस्टार रजनीकांत अपनी बेटी और दामाद के साथ पहुंचे।
आकाश अंबानी और श्लोका मेहता की शादी में बॉलिवुड से लेकर क्रिकेट जगत तक देश-विदेश से कई सिलेब्स पहुंचे थे। बारात में सबने खूब धूम-धड़ाका भी किया।शाहरुख खान, रणबीर कपूर, नीता अंबानी सहित कई सिलेब्स जमकर डांस करते नजर आए। इस ग्रैंड शादी के कई विडियोज और तस्वीरें इंटरनेट पर छाए हुए हैं। ऐसे में सबसे मजेदार विडियो जो सामने आया है , वह है हार्दिक पांड्या और करण जौहर के डांस का। इस विडियो में करण और हार्दिक पहले गले लगते फिर डांस करते दिखाई दे रहे हैं। दोनों 'दिल्लीवाली गर्लफ्रेंड' पर नाचते दिख रहे हैं।बताते चलें कि करण जौहर के शो की वजह से हार्दिक काफी मुसीबत में फंस चुके हैं। दरअसल इस सीजन कॉफी विद करण के एक एपिसोड में हार्दिक पांड्या और केएल राहुल गेस्ट के रूप में आए थे। बातचीत के दौरान हार्दिक और केएल राहुल ने महिलाओं पर कुछ आपत्तिजनक कॉमेंट्स किए थे जिसके बाद वह कॉन्ट्रोवर्सी में फंस गए। दोनों क्रिकेटर्स को फैंस सहित बोर्ड ऑफ कंट्रोल फॉर क्रिकेट इन इंडिया (BCCI) के गुस्से का भी शिकार होना पड़ा था।हार्दिक पांड्या ने इस पर माफी भी मांगी थी। इसके बाद करण जौहर को भी काफी पछतावा हुआ था और उन्होंने कहा था कि वह इसके चलते कई रात सो नहीं सके।पर लगता है दोनों के गिले-शिकवे दूर हो चुके हैं। इस शादी में दोनों जमकर डांस करते देखे गए। करण जौहर कई जगह उनका हाथ पकड़े भी दिखाई दिए।</p><a href='../../../Output/output.html'> Back to Output page </a> </body></html>