<!DOCTYPE html><html><body><h1>Takht Movie: करण ने बताया कि आखिर किसने सुनी थी सबसे पहले फिल्‍म 'तख्‍त' की स्क्रिप्‍ट</h1><p><b>Authors : </b>No Author Specified</p><p><b>Published on : </b>18&#47;02&#47;2019, 23&#58;30&#58;33</p><p><b>Bollywood News: बॉलिवुड ऐक्‍टर रणवीर सिंह ने हाल ही में कई हिट फिल्‍में दी हैं। इनमें उनकी भूमिकाओं को दर्शकों ने खूब सराहा है। ऐसे में उनकी आने वाली फिल्‍म 'तख्‍त' को लेकर हाल ही में करण जौहर ने शेयर की एक खास बात। आइए जानते हैं...</b></p><img src="https://navbharattimes.indiatimes.com/thumb/msid-68054460,width-650,resizemode-4/weather.jpg" width="500" height="600"><p>ऐक्‍टर रणवीर सिंह जल्‍दी ही फिल्‍म मेकर करण जौहर की पीरियड फिल्म में नजर आएंगे। इसे लेकर करण जौहर भी खासे उत्‍साहित नजर आ रहे हैं। हाल ही में एक चैट शो में उन्‍होंने फिल्‍म को लेकर कुछ बातें शेयर कीं। इसमें उन्‍होंने यह भी बताया कि उनकी इस महत्‍वाकांक्षी फिल्‍म की स्क्रिप्‍ट सबसे पहले किसने सुनी थी। हालांकि अभी तक यह कयास लगाए जा रहे थे फिल्‍म की स्क्रिप्‍ट सबसे पहले करीना कपूर या आलिया भट्ट ने सुनी होगी।मीडिया रिपोर्ट्स के मुताबिक करण जौहर ने हाल ही में एक चैट शो में बताया कि यह फिल्‍म उनके सबसे महत्‍वाकांक्षी प्रॉजेक्‍ट्स में से एक है। उन्‍होंने कहा कि इसे मुगल काल की 'कभी खुशी कभी गम' कहा जा सकता है। करण जौहर ने कहा कि वह इस फिल्‍म को लेकर काफी उत्‍साहित हैं।बता दें कि उन्‍होंने बताया कि यह उनकी पहली पीरियड फिल्‍म है। साथ ही इसकी स्‍क्रिप्‍ट सबसे पहले रणवीर सिंह ने सुनी थी। उन्‍होंने बताया कि जब उन्‍होंने इस फिल्‍म को बनाने के बारे में सोचा था तभी यह तय कर लिया था कि इसमें रणवीर सिंह भूमिका निभाएंगे।करण ने बताया कि वह रणवीर ही थे जिन्‍होंने इस फिल्‍म के बारे में सबसे पहले जाना था और स्क्रिप्‍ट सुनी थी। उन्‍होंने बताया कि उनके परिवार में भी किसी को नहीं पता था कि 'तख्‍त' तैयार है। बता दें कि फिल्‍म 2020 में पर्दे पर आएगी।रिपोर्ट्स के मुताबिक इस फिल्‍म में रणवीर शाहजहां के सबसे बड़े बेटे दारा शिकोह की भूमिका निभाएंगे। उनके अलावा इस फिल्‍म में अनिल कपूर, विकी कौशल, भूमि पेडनेकर और जाह्नवी कपूर अन्‍य भूमिकाओं में नजर आएंगे।</p><a href='../../../Output/output.html'> Back to Output page </a> </body></html>