<!DOCTYPE html><html><body><h1>बेटी शनाया कपूर के बॉलिवुड डेब्यू पर बोले Sanjay Kapoor</h1><p><b>Authors : </b>No Author Specified</p><p><b>Published on : </b>01&#47;05&#47;2019, 11&#58;34&#58;43</p><p><b>Bollywood News: संजय कपूर की बेटी शनाया कपूर अपनी कज़िन सिस्टर जाह्नवी कपूर की अगली फिल्म में बतौर असिस्टेंट डायरेक्टर का काम कर रही हैं। संजय ने बेटी के बॉलिवुड डेब्यू को लेकर कुछ बातें कही।</b></p><img src="https://navbharattimes.indiatimes.com/thumb/msid-69125171,width-650,resizemode-4/weather.jpg" width="500" height="600"><p>X
बॉलिवुड स्टार संजय कपूर की बेटी शनाया कपूर के बॉलिवुड डेब्यू को लेकर पिछले काफी समय से चर्चा है। बतौर ऐक्ट्रेस फिल्म इंडस्ट्री में एंट्री से पहले शनाया अपनी कज़िन सिस्टर जाह्नवी कपूर की अगली फिल्म में बतौर असिस्टेंट डायरेक्टर जुड़ने जा रही हैं।जाह्नवी कपूर अब एक बायॉपिक फिल्म में नजर आनेवाली हैं, जो करगिल युद्ध के समय भारत की पहली फीमेल फाइटर पायलट रहीं गुंजन सक्सेना की जिंदगी पर बन रही है। हाल ही में संजय ने बताया कि उनकी बेटी फिल्म की टीम के साथ लखनऊ में है। उन्होंने कहा था कि यह एक मिलाजुला फैसला था और शनाया इन चीजों का अनुभव लेना चाहती थी और विदेश में जाकर तीन साल का कोर्स करने की बजाय वह यहां इन चीजों को समझना चाहती थी।संजय ने कहा कि उनकी बेटी सभी वर्कशॉप अटेंड कर रही है और डांस सीख रही है, जो कि ऐक्टिंग करियर से पहले जरूरी है। उन्होंने यह भी कहा कि उनके बच्चों को यह समझना होगा कि यह कोई रैम्प वॉक नहीं, बल्कि बेहद प्रफेशनल स्पेस है। संजय ने यह भी कहा कि शनाया का भले फिल्मी बैकग्राउंड और कनेक्शन हो, लेकिन इंडस्ट्री में बने रहना इतना आसान काम नहीं है। जैसा कि उन्हें पता है कि इस इंडस्ट्री में चीजें कैसे काम करती हैं और इसलिए वह चाहते हैं कि शनाया इन सभी प्रॉसेस को अच्छी तरह से समझ ले।संजय ने कहा, ग्लैमर तो बाहरी चीज है लेकिन इसके लिए हार्ड वर्क बहुत जरूरी है। इसी के साथ उन्होंने उन अफवाहों को भी गलत बताया जिनमें कहा जा रहा था कि करण जौहर उनकी बेटी को लॉन्च करने जा रहे हैं। हालांकि, उन्होंने यह स्वीकार किया कि वह बॉलिवुड में अपना करियर बनाने की तैयारी में लगी है और फिलहाल अपने काम पर ध्यान दे रही है।</p><a href='../../../Output/output.html'> Back to Output page </a> </body></html>