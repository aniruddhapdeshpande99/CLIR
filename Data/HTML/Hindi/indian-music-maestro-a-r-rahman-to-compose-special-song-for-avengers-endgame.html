<!DOCTYPE html><html><body><h1>'Avengers: Endgame' के लिए एक स्पेशल गाना कंपोज करेंगे ए आर रहमान</h1><p><b>Authors : </b>No Author Specified</p><p><b>Published on : </b>25&#47;03&#47;2019, 17&#58;59&#58;48</p><p><b>Bollywood News: म्यूजिक कंपोजर ए आर रहमान हॉलिवुड की सबसे बड़ी फिल्म 'अवेंजर्स: एंडगेम' के लिए एक स्पेशल सॉन्ग कंपोज करेंगे, जो 1 अप्रैल को रिलीज़ किया जाएगा।</b></p><img src="https://navbharattimes.indiatimes.com/thumb/msid-68564121,width-650,resizemode-4/weather.jpg" width="500" height="600"><p>#BreakingNews: AR Rahman joins #AvengersEndgame... The ace music composer will create an all-new song for Indian fa… https://t.co/mwZCS13aHf — taran adarsh (@taran_adarsh) 1553508236000
हॉलिवुड की सबसे बड़ी फिल्म 'अवेंजर्स: एंडगेम' इंडियन मूवी लवर्स के लिए काफी एंटरटेनिंग और स्पेशल होने वाली है। दरअसल इस फिल्म के लिए इंडियन म्यूजिक कंपोजर ए आर रहमान एक स्पेशल सॉन्ग कंपोज करेंगे। फिल्म क्रिटिक और ट्रेड ऐनालिस्ट तरण आदर्श ने एक ट्वीट के जरिए इसकी जानकारी दी।तरण ने ट्वीट किया, 'ब्रेकिंग न्यूज: ए आर रहमान 'अवेंजर्स: एंडगेम' से जुड़े। रहमान इंडियन फैंस के लिए फिल्म में एक नया गाना कंपोज करेंगे जो तीन भाषाओं (तमिल, तेलुगु और हिंदी) में होगा। इस सॉन्ग को 1 अप्रैल को रिलीज़ किया जाएगा।'बता दें कि इसी महीने की शुरुआत में 'अवेंजर्स: एंडगेम' का ट्रेलर रिलीज़ किया गया था, जिसे काफी धमाकेदार रिस्पॉन्स मिला। इस फिल्म में लगभग हर वह सुपरहीरो मौजूद है, जो फैंस इस फिल्म में देखने के लिए बेसब्री से इंतज़ार कर रहे हैं। इसमें कैप्टन अमेरिका , थॉर, ब्लैक विडो, हॉकी, आयरन मैन और ऐंट मैन भी हैं।फैंस इस फिल्म का बेसब्री से इंतज़ार कर रहे हैं क्योंकि यह मार्वल सिनेमैटिक यूनिवर्स की 22 फिल्मों की सीरीज़ की आखिरी फिल्म है। इस फिल्म के साथ ही कैप्टन अमेरिका जैसे कुछ अहम किरदार भी खत्म हो जाएंगे। 'अवेंजर्स: एंडगेम' 26 अप्रैल को रिलीज़ होगी।</p><a href='../../../Output/output.html'> Back to Output page </a> </body></html>