<!DOCTYPE html><html><body><h1>माधुरी दीक्षित ने Total Dhamaal के सेट से शेयर की खास तस्‍वीरें</h1><p><b>Authors : </b>No Author Specified</p><p><b>Published on : </b>15&#47;01&#47;2019, 16&#58;46&#58;10</p><p><b>Bollywood News: 'धमाल' सीरीज की तीसरी कड़ी जल्‍दी ही आपके सामने होगी। यानी कि अब धमाल, डबल धमाल के बाद बारी है टोटल धमाल की। तो फिल्‍म की ऐक्‍ट्रेस माधुरी दीक्षित ने सेट से शेयर की हैं कुछ खास बातें और तस्‍वीरें, आइए देखतें हैं।</b></p><img src="https://navbharattimes.indiatimes.com/thumb/msid-67541313,width-650,resizemode-4/weather.jpg" width="500" height="600"><p>एक और बार खूब हंसाने के लिए ' धमाल ' की तीसरी कड़ी की फिल्‍म Total Dhamaal जल्‍दी ही रिलीज होने वाली है। इस फिल्‍म के सेट से ऐक्‍ट्रेस माधुरी दीक्षित ने अपने सहयोगी कलाकारों के साथ कुछ तस्‍वीरें भी सोशल मीडिया पर शेयर की हैं। उन्होंने यह भी लिखा है कि फिल्‍म की शूट का आखिरी दिन अनिल कपूर और इंद्र कुमार के साथ बेहद ही मस्‍तीभरा रहा।बता दें कि दर्शकों को अब फिल्‍म का ज्‍यादा इंतजार नहीं करना होगा। माधुरी दीक्षित और अनिल कपूर ने सोशल मीडिया पर फिल्‍म की मेकिंग और रीलीज होने के बारे में भी जानकारी दी है। उन्‍होंने बताया कि फिल्‍म पिछले साल 9 जनवरी से बननी शुरू हो गई थी। फिलहाल शूटिंग खत्‍म होने वाली है और 22 फरवरी को यह फिल्‍म रिलीज होगी। उन्होंने यह बताया कि फिल्‍म का ट्रेलर भी जल्‍दी ही जारी किया जाएगा। सेट से शेयर की गईं पिक्‍चर्स में माधुरी ब्‍लू जींस, वाइट शर्ट और पिंक जैकेट पहने बेहद स्‍टनिंग दिख रही हैं। उनके साथ हैं अनिल कपूर और इंद्र कुमार। यहां देखें :'धमाल' और ' डबल धमाल ' दोनों ही हिट फिल्‍में रही हैं। इन्‍होंने दर्शकों को खूब हंसाया है। अब इसकी तीसरी इंस्‍टॉलमेंट की ' टोटल धमाल ' को भी दर्शकों और क्रिटिक्‍स की फेवरिट लिस्‍ट में शामिल करने के लिए लगातार कोशिश की जा रही है। उम्‍मीद है कि इसे भी धमाल फ्रेंचाइजी की 'धमाल' और 'डबल धमाल' की ही तरह दर्शकों और क्रिटिक्‍स की बेहतर प्रतिक्रिया मिलेगी। फिल्‍म में माधुरी दीक्षित, अनिल कपूर के अलावा ईशा गुप्‍ता, रितेश देशमुख, अरशद वारसी, जावेद जाफरी, बमन ईरानी, संजय मिश्रा, महेश मांजरेकर और जॉनी लीवर भी शामिल हैं।</p><a href='../../../Output/output.html'> Back to Output page </a> </body></html>