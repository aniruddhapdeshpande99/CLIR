<!DOCTYPE html><html><body><h1>लोकसभा चुनाव लड़ने पर बोलीं माधुरी दीक्षित</h1><p><b>Authors : </b>No Author Specified</p><p><b>Published on : </b>29&#47;03&#47;2019, 19&#58;12&#58;28</p><p><b>Bollywood News: पिछले कुछ दिनों से ऐसी चर्चा चल रही थी कि ऐक्ट्रेस माधुरी दीक्षित नेने बीजेपी की टिकट पर पुणे से लोकसभा चुनाव लड़ सकती हैं। अब इस मुद्दे पर पहली बार माधुरी ने अपनी बात स्पष्ट कर दी है।</b></p><img src="https://navbharattimes.indiatimes.com/thumb/msid-68634032,width-650,resizemode-4/weather.jpg" width="500" height="600"><p>X
X
नेने बॉलिवुड में बेहद सफल पारी खेलने के बाद दोबारा फिल्मों में दिखाई दे रही हैं। कुछ दिनों पहले उनकी फिल्म 'टोटल धमाल' रिलीज हुई थी। अब उनकी अगली फिल्म ' कलंक ' भी रिलीज होने के लिए तैयार है।हाल में ऐसी चर्चा सामने आई थी कि माधुरी दीक्षित बीजेपी की टिकट पर पुणे से लोकसभा चुनाव लड़ सकती हैं। हालांकि माधुरी ने अब यह स्पष्ट कर दिया है कि वह लोकसभा चुनावों में खड़ी होने नहीं जा रही हैं। माधुरी ने यह भी स्पष्ट किया है कि वह किसी भी पॉलिटिकल पार्टी से जुड़ी हुई नहीं हैं।माधुरी ने मीडिया से बात करते हुए कहा, 'यह कोरी अफवाह है। मैं किसी भी पॉलिटिकल पार्टी से चुनाव लड़ने नहीं जा रही हूं। मुझे लगता है कि मैंने इस मामले पर सभी अटकलों को विराम दे दिया है।' उन्होंने आगे कहा, 'मुझे लगता है कि मेरे अलावा दो अन्य ऐक्टर्स के बारे में भी ऐसी अफवाह थी लेकिन मैंने अपने बारे में सब कुछ स्पष्ट कर दिया है।'बता दें कि माधुरी दीक्षित ने साल 1984 में फिल्म 'अबोध' से अपने फिल्मी करियर की शुरुआत की थी। इसके बाद उन्होंने बॉलिवुड में 'तेजाब', 'राम लखन', 'बेटा', 'हम आपके हैं कौन', 'मृत्युदंड', 'दिल तो पागल है', 'पुकार', 'देवदास' जैसी एक से बढ़कर एक सुपरहिट फिल्में दीं। अगले महीने माधुरी की अगली फिल्म 'कलंक' रिलीज होने जा रही है। इस फिल्म में माधुरी लंबे अर्से बाद संजय दत्त के साथ दिखाई देंगी। फिल्म में वरुण धवन, आलिया भट्ट, सोनाक्षी सिन्हा, आदित्य रॉय कपूर भी महत्वपूर्ण किरदारों में दिखाई देंगे।</p><a href='../../../Output/output.html'> Back to Output page </a> </body></html>