<!DOCTYPE html><html><body><h1>एयरपोर्ट पर हुई मुलाकात और आलिया भट्ट को मिल गया राजामौली की RRR में रोल</h1><p><b>Authors : </b>No Author Specified</p><p><b>Published on : </b>21&#47;04&#47;2019, 23&#58;12&#58;18</p><p><b>Bollywood News: आलिया भट्ट को 'बाहुबली' फेम्ड डायरेक्टर एस.एस. राजमौली की फिल्म 'RRR' में काम करने का मौका मिला है जिससे वह काफी खुश हैं। उन्होंने बताया कि आखिर उन्हें फिल्म कैसे मिली।</b></p><img src="https://navbharattimes.indiatimes.com/thumb/msid-68981483,width-650,resizemode-4/weather.jpg" width="500" height="600"><p>...तो यह है आलिया भट्ट के सेक्सी फिगर का राज!
X
'बाहुबली' फिल्म से दुनियाभर में फेम पाने वाले फिल्ममेकर एसएस राजामौली की फिल्म ' आरआरआर ' में आलिया भट्ट की एंट्री हो चुकी है और इससे ऐक्ट्रेस काफी खुश भी है। उन्हें फिल्म में रोल कैसे मिला इसे लेकर हाल ही में आलिया ने एक इंटरव्यू के दौरान बात की।आलिया ने बताया कि एक दिन एयरपोर्ट पर उनकी मुलाकात राजामौली से हो गई। उनसे मिलने के बाद आलिया ने उनसे रिक्वेस्ट की कि वह उन्हें अपनी फिल्म का हिस्सा बनाएं। 'मैं राजामौली सर से एयरपोर्ट पर मिली और उनसे निवेदन किया कि उनकी फिल्म में भले ही मेरे लिए कोई भी किरदार हो मैं उसे करूंगी। उस समय उन्होंने फिल्म के लिए हिरोइन को कास्ट नहीं किया था।'आलिया ने आगे बताया कि कैसे राजमौली ने उनसे उनकी शूटिंग डेट्स के बारे में पूछा था, जिस पर उन्होंने रिऐक्शन दिया था कि चाहे टाइमलाइन जो भी हो वह समय निकाल ही लेंगी और उन्होंने ऐसा किया भी।बता दें कि, फिल्म ' RRR ' एक फिक्शनल कहानी है जो दो स्वतंत्रता सेनानियों अल्लूरी सीतारामा राजू और कोमाराम भीम के जीवन को दिखाएगी। देश को स्वतंत्रता मिलने से पहले 1920 के दौर में इन दोनों के दिल्ली में बीते जीवन को भी इसमें दिखाया जाएगा।इस फिल्म में आलिया के अलावा लीड रोल में साउथ के सुपरस्टार रामचरण तेजा, जूनियर एनटी रामाराव नजर आने वाले हैं। फिल्म को अगले साल 30 जुलाई को रिलीज किया जाएगा।</p><a href='../../../Output/output.html'> Back to Output page </a> </body></html>