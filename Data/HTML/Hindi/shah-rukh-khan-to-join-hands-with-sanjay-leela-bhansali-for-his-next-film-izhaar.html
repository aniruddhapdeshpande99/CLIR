<!DOCTYPE html><html><body><h1>फिर जमेगी शाहरुख - भंसाली की जोड़ी, रजिस्टर्ड हुआ फिल्म का नाम!</h1><p><b>Authors : </b>No Author Specified</p><p><b>Published on : </b>26&#47;04&#47;2019, 19&#58;09&#58;09</p><p><b>Bollywood News: शाहरुख खान इन दिनों सहमे-सहमे से हैं, तमाम बड़े निर्देशकों की कहानियां सुन रहे हैं और मुलाकात कर रहे हैं, अब खबर आ रही है कि अपने दोस्त संजय लीला भंसाली के साथ एक फिल्म के लिए गठजोड़ किया है।</b></p><img src="https://navbharattimes.indiatimes.com/thumb/msid-69060744,width-650,resizemode-4/weather.jpg" width="500" height="600"><p>'उरी' को प्रॉपेगेंडा फिल्म कहने पर भड़के अशोक पंडित
X
खान इन दिनों कुछ घबराए से हैं, वजह है 'जीरो' की असफलता। शाहरुख इन दिनों तमाम कहानियां सुन रहे हैं, फूंक-फूंक कर कदम आगे बढ़ा रहे हैं। सावधानी इतनी ज्यादा कि साइन की हुई फिल्म 'सारे जहां से अच्छा' में काम करने से भी इनकार कर दिया। सहमे-सहमे से शाहरुख को संजय लीला भंसाली का साथ मिल गया है। खबर है कि शाहरुख खान दोबारा संजय लीला भंसाली के साथ काम करने वाले हैं।खबरों की मानें तो भंसाली और शाहरुख की गठजोड़ वाली इस नई फिल्म का नाम ' इजहार ' होगा। संजय लीला भंसाली ने टाइटल 'इजहार' इंडियन मोशन पिक्चर्स प्रड्यूसर्स एसोसिएशन (आईएमपीपीए) के पास दर्ज भी करवा लिया है। अब यहां भी एक पेंच है कि क्या इस फिल्म को संजय लीला भंसाली और शाहरुख खान की रेड चिलिज एंटरटेनमेंट के तहत प्रड्यूस किया जाएगा।हालांकि किंग खान को फिल्म की स्क्रिप्ट अच्छी लगी है और अगर सब ठीक रहा तो वह भंसाली की इस फिल्म में ऐक्टिंग करते हुए नजर आ सकते हैं। ऐसा कहा जा रहा है कि रेड चिलिज एंटरटेनमेंट और भंसाली प्रॉडक्शन इस फिल्म के लिए साथ आएंगे। शाहरुख खान फिल्म में कास्ट किए जा सकते हैं, इसके लिए एक बड़े डायरेक्टर की तलाश जारी है। हालांकि किसी नाम पर अभी तक मोहर नहीं लगी है।'शाहरुख खान खबर भी खूब गरम है कि वह सलमान खान की फिल्म 'दबंग 3' में एक कैमियो करने वाले हैं। शाहरुख की घबराहट साफ है, बॉलिवुड के किंगखान की कुर्सी डगमगा गई है। पिछले दिनों रणवीर सिंह ने भरी मीडिया के सामने हंसते हुए कहा था कि इस बात को जोर-जोर से बोलो की पिछले साल शाहरुख, आमिर और सलमान की फिल्में फ्लॉप हो गई थीं।</p><a href='../../../Output/output.html'> Back to Output page </a> </body></html>