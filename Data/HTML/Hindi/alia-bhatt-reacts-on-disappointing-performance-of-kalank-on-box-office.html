<!DOCTYPE html><html><body><h1>बॉक्स ऑफिस पर धड़ाम हुई 'कलंक', आलिया ने कहा- 'जनता की अदालत सबसे बड़ी'</h1><p><b>Authors : </b>No Author Specified</p><p><b>Published on : </b>22&#47;04&#47;2019, 13&#58;04&#58;48</p><p><b>Bollywood News: अपनी स्टारकास्ट के कारण चर्चा में रही 'कलंक' जब पर्दे पर पहुंची तो फैन्स का अच्छा रेस्पॉन्स नहीं कमा पाई। देखते ही देखते फिल्म सोशल मीडिया पर भी ट्रोल होने लगी।</b></p><img src="https://navbharattimes.indiatimes.com/thumb/msid-68987602,width-650,resizemode-4/weather.jpg" width="500" height="600"><p>कलंक रिव्यू: देखें, कैसी है वरुण-आलिया की यह फिल्म
X
की मल्टीस्टारर फिल्म ' कलंक ' बुधवार को रिलीज हुई थी। रिलीज से पहले से ही फिल्म की काफी चर्चा थी। एक के बाद एक लॉन्च किए गए गानों में भव्य और खूबसूरत सेट ने सबका ध्यान खींचा। वहीं ट्रेलर में दिखे सभी स्टार्स की परफॉर्मेंस देखने के लिए फैन्स बेताब हो उठे। हालांकि, दर्शकों ने जब पर्दे पर फिल्म देखी तो निराश हो गए। दमदार ओपनिंग के बाद दूसरे ही दिन फिल्म बॉक्स ऑफिस पर धड़ाम से गिर गई। अब आलिया भट्ट ने इसपर अपनी प्रतिक्रिया दी है।अपनी स्टारकास्ट के कारण चर्चा में रही 'कलंक' जब पर्दे पर पहुंची तो फैन्स का अच्छा रेस्पॉन्स नहीं कमा पाई। देखते ही देखते फिल्म सोशल मीडिया पर भी ट्रोल होने लगी। लोगों ने इसपर पैसे खर्च करने से तौबा कर ली और फिल्म बॉक्स ऑफिस पर लुढ़कती चली गई। अब आलिया भट्ट ने इसपर अपनी बात कही है।एक इवेंट में आलिया ने कहा कि वह इसकी समीक्षा नहीं करेंगी। आलिया ने कहा, 'जनता की अदालत सबसे बड़ी अदालत होती है। अगर दर्शकों को फिल्म पसंद नहीं आई तो उसे नहीं चलनी चाहिए। ऐसा ही होता है। हमें इसे स्वीकार करके आगे बढ़ना है और कोशिश करनी है कि अगली बार हम निराश न करें।'</p><a href='../../../Output/output.html'> Back to Output page </a> </body></html>