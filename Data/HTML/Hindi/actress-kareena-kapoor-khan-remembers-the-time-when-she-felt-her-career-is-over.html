<!DOCTYPE html><html><body><h1>एक वक्त पर लगने लगा था करियर खत्म हो गया: Kareena Kapoor Khan</h1><p><b>Authors : </b>No Author Specified</p><p><b>Published on : </b>25&#47;04&#47;2019, 10&#58;37&#58;40</p><p><b>Bollywood News: करीना कपूर खान ने अपने अब तक करियर कई हिट और फ्लॉप फिल्में दीं, लेकिन एक वक्त ऐसा भी आया जब उन्हें लगने लगा था कि उनका करियर खत्म होने लगा।</b></p><img src="https://navbharattimes.indiatimes.com/thumb/msid-69036021,width-650,resizemode-4/weather.jpg" width="500" height="600"><p>बॉलिवुड ऐक्‍ट्रेस करीना कपूर खान को अब करिश्‍मा कपूर ने किया ट्रोल
X
बॉलिवुड की टॉप हिरोइनों में शुमार करीना कपूर खान ने साल 2000 में आई फिल्म 'रिफ्यूजी' से अपने करियर की शुरुआत की थी। इसके बाद वह 2001 में फिल्म 'कभी खुशी कभी गम' में नजर आई जो ब्लॉकबस्टर रही। करीना ने अपने अब तक के करियर में कई ब्लॉकबस्टर फिल्में दी हैं, लेकिन एक वक्त ऐसा भी था जब करीना को लगने लगा था कि उनका करियर खत्म हो गया। उस वक्त में उन्होंने कोई काम नहीं किया।इसका खुलासा करीना ने ह्यूमन्स ऑफ बॉम्बे (Humans Of Bombay)के फेसबुक पेज पर लिखे एक पोस्ट में किया है। करीना ने इस पोस्ट में अपने करियर के उस पड़ाव के बारे में बात करते हुए लिखा, 'शुरुआत बहुत अच्छी रही थी। मैंने कई शानदार फिल्में कीं। लेकिन एक वक्त ऐसा भी आया जब मैंने बिल्कुल भी काम नहीं किया। मुझे लगा जैसे मेरा करियर ही खत्म हो गया हो। मुझसे कहा गया कि मैं अपने करियर में नई जान डालूं, साइज जीरो अपनाऊं। मैं जानती हूं कि हर किसी के करियर में ऐसा दौर आता है, लेकिन यह बहुत ही बुरा होता है। लाखों नजरें आपको देख रही होती हैं।'हालांकि 2007 में आई फिल्म 'जब वी मेट' से उनके करियर में जबरदस्त उछाल आया। इस फिल्म के लिए उन्हें फिल्मफेयर का बेस्ट ऐक्ट्रेस अवॉर्ड भी मिला। हालांकि इसके बाद उनकी कई फिल्में बॉक्स ऑफिस पर औंधे मुंह गिरीं। लेकिन 'युवा', 'गोलमाल रिटर्न्स', '3 इडियट्स', 'गोलमाल 3', 'बॉडीगार्ड', 'सिंघम रिटर्न्स' और 'बजरंगी भाईजान' जैसी फिल्मों के जरिए धमाकेदार वापसी की।फिल्म इंडस्ट्री में साइज जीरों का ट्रेंड लाने का क्रेडिट भी करीना को ही जाता है। अब जल्द ही वह करण जौहर की मल्टिस्टारर फिल्म 'तख्त' के अलावा 'गुड न्यूज' में नजर आएंगी।</p><a href='../../../Output/output.html'> Back to Output page </a> </body></html>