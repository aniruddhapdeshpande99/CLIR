<!DOCTYPE html><html><body><h1>बिन अनुमति घर घुसने को कोशिश में धरा गया Akshay Kumar का फैन</h1><p><b>Authors : </b>No Author Specified</p><p><b>Published on : </b>07&#47;02&#47;2019, 09&#58;11&#58;02</p><p><b>Bollywood News: अक्षय कुमार से मिलने पहुंचा एक शख्स पर ऐसा जुनून सवार था कि उसने रात के 1:30 बजे ऐक्टर के घर में घुसने की कोशिश की, हालांकि गार्ड ने उसे धर दबोचा और पुलिस के हवाले कर दिया।</b></p><img src="https://navbharattimes.indiatimes.com/thumb/msid-67878102,width-650,resizemode-4/weather.jpg" width="500" height="600"><p>फैन फॉलोइंग काफी ज्यादा है और कई बार कुछ जुनूनी फैन्स अपनी हदें तोड़ने की कोशिश भी करते दिखते हैं। इस बार अक्षय कुमार के एक फैन ने कुछ ऐसा ही किया है। 22 साल का एक फैन बिना अनुमति के जबरन उनके घर में घुसने की कोशिश करते धरा गया।6 फरवरी की रात 22 साल का वह लड़का 1 बजकर 30 मिनट पर बिना अनुमति लिए अक्षय के घर के अंदर घुसने की कोशिश कर रहा था। हालांकि, उस लड़के की पहचान हो गई, कहा जा रहा है कि वह हरियाणा का रहने वाला है।रिपोर्ट की मानें तो गार्ड ने उस शख्स को मुम्बई पुलिस के हवाले कर दिया। एक सीनियर पुलिस ऑफिसर ने बताया कि हरियाणा का रहने वाले इस शख्स का नाम अंकित गोस्वामी है, जो अपने चहेते बॉलिवुड स्टार अक्षय कुमार से मिलना चाहता था और केवल इसी के लिए वह मुम्बई आया था। उसने गूगल की मदद से ऐक्टर का अड्रेस ढूंढा था। सोमवार की देर रात को जब वह उनके घर में घुसने की कोशिश करने लगा तब सुरक्षा गार्ड ने उसे पकड़ लिया।डेप्युटी कमिश्नर ऑफ पुलिस परमजीत सिंह दहिया ने बताया कि जुहू पुलिस ने उससे पूछताछ की और मंगलवार को उसे गिरफ्तार कर लिया और उस पर बिना अनुमति जबरन प्रवेश का मामला दर्ज किया गया है। वह न्यायिक हिरासत में है।</p><a href='../../../Output/output.html'> Back to Output page </a> </body></html>