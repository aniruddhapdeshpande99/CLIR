<!DOCTYPE html><html><body><h1>'हेरा फेरी' की कहानी पर चल रहा है काम, फैंस को जल्‍द देखने को मिलेगा तीसरा पार्ट</h1><p><b>Authors : </b>No Author Specified</p><p><b>Published on : </b>30&#47;01&#47;2019, 10&#58;41&#58;19</p><p><b>Bollywood News: रिपोर्ट्स की मानें तो फिरोज से अनबन के कारण अक्षय इस प्रॉजेक्‍ट से अलग हो गए थे लेकिन हाल ही में दोनों का पैचअप हुआ और उन्‍होंने इस प्रॉजेक्‍ट पर दोबारा साथ काम करने का फैसला लिया।</b></p><img src="https://navbharattimes.indiatimes.com/thumb/msid-67750867,width-650,resizemode-4/weather.jpg" width="500" height="600"><p>शादी की 18वीं सालगिरह पर अक्षय कुमार के बारे में ये बोलीं ट्विंकल खन्ना
X
अक्षय कुमार, सुनील शेट्टी और परेश रावल स्‍टारर फिल्‍म 'हेरा फेरी' के फैंस के लिए अच्‍छी खबर है। काफी देरी के बाद ही सही लेकिन फिल्‍म का तीसरा पार्ट इस साल के आखिर तक फ्लोर पर जाने के लिए तैयार है।बता दें, इससे पहले हमारे सहयोगी मिरर ने मई 2018 में बताया था कि प्रड्यूसर फिरोज नाडियाडवाला हेरा फेरी फ्रैंचाइज पर फिर से काम करने जा रहे हैं और वह चाहते हैं कि तीसरे पार्ट में भी ऑरिजनल कास्‍ट हो और इसका निर्देशन डायरेक्‍टर इंद्र कुमार करें।इस खबर से जुड़े एक सूत्र ने बताया, 'फिलहाल, फिल्‍म की कहानी पर काम चल रहा है। इंद्र कुमार अपनी राइटर्स की टीम के साथ कहानी पर पिछले साल से ही काम कर रहे हैं और फर्स्‍ट हॉफ को लॉक कर चुके हैं। दूसरे हॉफ में कुछ और काम बाकी है। फिल्‍म टोटल धमाल की रिलीज के बाद वह इस पर भी काम शुरू करेंगे।'सूत्र ने आगे बताया कि पहले प्‍लान था कि फिल्‍म को पिछले साल दिसंबर में ही फ्लोर पर ले जाया जाए लेकिन कहानी में इश्‍यू के चलते देरी होती गई। चूंकि हेरा फेरी एक आइकॉनिक फ्रैंचाइज है, इसलिए टीम बहुत ज्‍यादा जल्‍दबाजी नहीं कर रही है। सभी इसे लेकर एक्‍साइटेड हैं और कोई भी स्‍क्रिप्‍ट के साथ समझौता नहीं करना चाहता है।रिपोर्ट्स की मानें तो फिरोज से अनबन के कारण अक्षय इस प्रॉजेक्‍ट से अलग हो गए थे लेकिन हाल ही में दोनों का पैचअप हुआ और उन्‍होंने इस प्रॉजेक्‍ट पर दोबारा साथ काम करने का फैसला लिया। अक्षय की वापसी के बाद ऐसी चर्चा थी कि फिल्‍म बंद हो रही है क्‍योंक‍ि प्रड्यूसर को फाइनैंशल दिक्‍कतें हैं लेकिन अब कहा जा रहा है कि फिल्‍म वापस ट्रैक पर आ गई है और अब सबकुछ ठीक है।</p><a href='../../../Output/output.html'> Back to Output page </a> </body></html>