<!DOCTYPE html><html><body><h1>'दे दे प्यार दे' के ट्रेलर में दिखे #MeToo आरोपी आलोकनाथ, अजय देवगन ने दिया यह जवाब</h1><p><b>Authors : </b>No Author Specified</p><p><b>Published on : </b>02&#47;04&#47;2019, 14&#58;41&#58;57</p><p><b>Bollywood News: मी टू कैंपेन के बाद इंडस्ट्री में आरोपियां का बायकॉट करने की बात जोरों से उठी थी। ऐसे में अजय देवगन की फिल्म दे दे प्यार दे में आलोक नाथ के होने पर सवाल उठाए जा रहे हैं।</b></p><img src="https://navbharattimes.indiatimes.com/thumb/msid-68685043,width-650,resizemode-4/weather.jpg" width="500" height="600"><p>X
#MeToo: 'संस्कारी' आलोक नाथ पर लगा रेप का आरोप
X
आज (2 अप्रैल) को अजय देवगन का बर्थडे है और इस मौके पर फिल्म 'दे दे प्यार दे' के मेकर्स ने मूवी का ट्रेलर रिलीज कर दिया है। फिल्म में अजय 50 साल के एक ऐसे शादीशुदा इंसान बने हैं जो अपने से आधी उम्र की लड़की के प्यार में पड़ जाते हैं। ट्रेलर में आलोक नाथ भी दिखाई दिए इस पर सवाल उठने पर अजय देवगन ने ऐसा होने की वजह बताई।फिल्म का ट्रेलर देखकर यह लग रहा है कि दर्शकों को फिल्म को पसंद आने वाली है। इसमें कुछ मजेदार डायलॉग्स भी हैं। ट्रेलर में अजय देवगन, रकुल प्रीत सिंह, तब्बू, जावेद जाफरी, जिमी शेरगिल और आलोक नाथ दिखाई दे रहे हैं। आलोक नाथ को देखकर सबको हैरानी हो रही है।जैसा कि सबको पता है कि आलोक नाथ पर #MeToo कैंपेन के दौरान सेक्शुअल हैरसमेंट के आरोप लग चुके हैं। उन्हें इंडस्ट्री में काफी विरोध का सामना भी करना पड़ा। फिल्म मे आलोकनाथ को देखकर ट्रेलर लॉन्च के दौरान अजय से इस बारे में पूछा गया। इस पर अजय ने बताया कि फिल्म की शूटिंग उन पर आरोप लगने के काफी पहले ही पूरी हो चुकी थी। उन्होंने यह भी कहा कि इस बारे में बात करने के लिए यह सही जगह नहीं है।बता दें कि हाउसफुल 4 के समय नाना पाटेकर पर जब तनुश्री दत्ता ने आरोप लगाया था तो उनको हटाकर राना दग्गूबाती को ले लिया गया था। इसी तरह राजू हीरानी पर आरोप लगने के बाद एक फिल्म के क्रेडिट्स से उनका नाम हटाया जा चुका है।</p><a href='../../../Output/output.html'> Back to Output page </a> </body></html>