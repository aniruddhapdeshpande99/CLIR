<!DOCTYPE html><html><body><h1>शादी के बाद प्रियंका के लिए निक ने किया था प्राइवेट कॉन्सर्ट, विडियो वायरल</h1><p><b>Authors : </b>No Author Specified</p><p><b>Published on : </b>28&#47;02&#47;2019, 21&#58;25&#58;53</p><p><b>Bollywood News: प्रियंका-निक की वेडिंग की तस्वीरें और विडियोज लगातार सामने आ रहे हैं। अब निक जोनस का एक विडियो सामने आया है जिसमें वह प्रियंका के लिए परफॉर्म कर रहे हैं।</b></p><img src="https://navbharattimes.indiatimes.com/thumb/msid-68206740,width-650,resizemode-4/weather.jpg" width="500" height="600"><p>मलाइका-अर्जुन के रिलेशनशिप पर यह बोलीं प्रियंका चोपड़ा
X
और निक जोनस की शादी के फंक्शन्स की तस्वीरें जब सामने आईं तो हर कोई उन्हें देखता रह गया। इस तस्वीरों में दुल्हन प्रियंका चोपड़ा काफी स्टनिंग लग रही थीं, वहीं देसी अंदाज में दूल्हा निक जोनस भी छा गए थे। शायद यही वजह है कि ये तस्वीरें सोशल मीडिया पर लंबे समय तक छाई रहीं। इतना ही नहीं, इस वेडिंग की तस्वीरें और विडियोज लगातार सामने आ रहे हैं। अब निक जोनस का एक विडियो सामने आया है जिसमें वह प्रियंका के लिए परफॉर्म कर रहे हैं।शादी के बाद अपनी लेडी लव प्रियंका के लिए निक जोनस ने एक प्राइवेट कॉन्सर्ट किया था। इस विडियो में निक प्रियंका के लिए परफॉर्म करते नजर आ रहे हैं, वहीं प्रियंका उनको चीयर करती हुई झूमती दिखाई दे रही हैं। यह विडियो सोशल मीडिया पर खूब वायरल हो रहा है।मीडिया रिपोर्ट्स के अनुसार जोधपुर में क्रिश्चन वेडिंग के बाद निक जोनस ने एक प्राइवेट कॉन्सर्ट ऑर्गनाईज किया था। इसके लिए एक बड़ा स्टेज तैयार किया गया था और निक के साथ गाने के लिए एक बैंड को भी बुलाया गया था। विडियो में निक सभी मेहमानों को एंटरटेन कर रहे हैं, वहीं प्रियंका और सोफी दिल खोलकर डांस करती नजर आ रही हैं।पिछले साल दिसंबर में प्रियंका चोपड़ा और निक जोनस ने जोधपुर ने उम्मेद भवन पैलेस में शादी रचाई थी। दोनों पहले क्रिश्चन रीति-रिवाज से शादी के बंधन में बंधे, इसके बाद दोनों ने हिंदू रिवाज से भी शादी की थी।</p><a href='../../../Output/output.html'> Back to Output page </a> </body></html>