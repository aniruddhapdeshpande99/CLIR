<!DOCTYPE html><html><body><h1>बर्थडे पर श्रद्धा कपूर को फैन से मिला सरप्राइज</h1><p><b>Authors : </b>No Author Specified</p><p><b>Published on : </b>03&#47;03&#47;2019, 21&#58;05&#58;33</p><p><b>Bollywood News: बॉलिवुड की खूबसूरत ऐक्ट्रेस श्रद्धा कपूर को उनके जन्मदिन पर उनके एक फैन ने एयरपोर्ट पर सरप्राइज दिया। श्रद्धा इसे देखकर काफी खुश हुईं।</b></p><img src="https://navbharattimes.indiatimes.com/thumb/msid-68235613,width-650,resizemode-4/weather.jpg" width="500" height="600"><p>बॉलिवुड के जाने-माने विलन शक्ति कपूर और शिवांगी कपूर की बेटी श्रद्धा कपूर फिल्म इंडस्ट्री में अपनी खास जगह और पहचान बना चुकी हैं। आज यानी 3 मार्च को श्रद्धा का बर्थडे है। इस मौके पर जानते हैं उनसे जुड़ी कुछ रोचक बातें।
श्रद्धा कपूर अच्छी ऐक्ट्रेस होने के अलावा बढ़िया सिंगर और अच्छी डांसर भी हैं। इसके अलावा श्रद्धा को गार्डनिंग का भी काफी शौक है। श्रद्धा काफी छोटी उम्र से गाने और कविताएं लिख रही हैं साथ ही वह स्केचिंग और पेंटिग भी जानती हैं।
बचपन में श्रद्धा कपूर को अपने पिता का प्रफेशन समझ नहीं आता था। उनके पिता घर पर मेकअप लगाकर और अजीबोगरीब कपड़े पहनकर आते थे तो श्रद्धा उनसे पूछती थीं कि उन्होंने ऐसे कपड़े क्यों पहने हैं?
श्रद्धा उन्हें स्क्रीन पर अलग और घर पर अलग देखकर कनफ्यूज हो जाती थीं और उन्हें लगता था कि उनके डैड के पास कुछ जादुई शक्तियां हैं। फिर एक दिन शक्ति कपूर ने उन्हें अपने काम के बारे में समझाया।
श्रद्धा कपूर के डैड शक्ति कपूर फिल्मों में विलन के रोल में नजर आए हैं। इस बारे में उन्होंने बताया था कि उनकी सहेलियां उनके डैड से मिलने से डरती थीं। श्रद्धा को यह बात बहुत फनी लगती थी।
साल 2005 में शक्ति कपूर का नाम कास्टिंग काउच मामले में भी आ चुका है। एक इंटरव्यू के दौरान श्रद्धा ने इस बारे में बताया था कि इस मामले में उनके डैड के बारे में जो हेडलाइन्स आती थी, वह इसे बर्दाश्त नहीं कर पाती थीं। वह यह सब देख ही नहीं पाती थीं। उनकी मॉम ने उन्हें यह सब फेस करने की ताकत दी। जब उन्होंने यह सब देखा तो उन्हें लगा कि सब बढ़ा-चढ़ाकर दिखाया गया है और उन्हें ये सब फेस करने की ताकत मिली।
एक इंटरव्यू के दौरान श्रद्धा ने बताया था कि उन्हें उनका पहला क्रश उनका क्लासमेट था और वह उस वक्त फर्स्ट स्टैंडर्ड में पढ़ती थीं।
बॉम्बे टाइम्स के मुताबिक श्रद्धा कपूर ने मुंबई के जमुनाबाई स्कूल में 8वीं तक पढ़ाई की है। इसके बाद वह अमेरिकन स्कूल फिर बोस्टन गईं लेकिन एक साल बाद ऐक्टिंग की वजह से पढ़ाई छोड़ दी थी
श्रद्धा कपूर ने शर्मीले नेचर की हैं और वह फिल्मी पार्टीज में जल्दी मिक्सअप नहीं हो पातीं। रिपोर्ट्स के मुताबिक उन्हें बिजली कड़कने से डर लगता है।
बॉलिवुड ऐक्ट्रेस और शक्ति कपूर की बेटी श्रद्धा कपूर का आज (3 मार्च) को जन्मदिन है, इस मौके पर उनके एक फैन ने उनको एयरपोर्ट पर सरप्राइज दिया।श्रद्धा को आखिरी बार फिल्म 'बत्ती गुल मीटर' चालू में देखा गया था। लव का द एंड, आशिकी 2, हैदर, एक विलन, एबीसीडी 2, हाफ गर्लफ्रेंड और स्त्री जैसी फिल्मों से श्रद्धा दर्शकों को इम्प्रेस कर चुकी हैं। उनको आज कई बर्थडे सरप्राइज मिले।फिल्म छिछोरे के सेट्स पर उन्होंने केक काटा। फैंस उनके घर के बाहर उन्हें विश करने पहुंचे और जब वह एयरपोर्ट पहुंची तो यहां भी उन्हें एक सरप्राइज मिला। इस मौके पर आप देख सकते हैं उनका मुंबई एयरपोर्ट का फोटो जिसमें उनके फैन ने उन्हें स्पेशल सरप्राइज दिया है। उनका एक फैन यहां केक लेकर आया और श्रद्धा से काटने की रिक्वेस्ट की। श्रद्धा ने इसे खुशी-खुशी काटा।श्रद्धा लंदन में अपनी अपकमिंग फिल्म स्ट्रीट डांसर की शूटिंग कर चुकी हैं। इस फिल्म में उनके साथ वरुण धवन नजर आएंगे। इसके अलावा श्रद्धा साउथ सुपरस्टार प्राभास के साथ फिल्म साहो में भी नजर आएंगी।कैजुअल वाइट टीशर्ट और फ्लेयर्ड लोअर में स्नीकर्स पहने श्रद्धा काफी प्यारी दिख रही हैं।</p><a href='../../../Output/output.html'> Back to Output page </a> </body></html>