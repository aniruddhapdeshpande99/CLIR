<!DOCTYPE html><html><body><h1>19 साल बाद फिर साथ में काम करेंगे संजय लीला भंसाली और सलमान खान!</h1><p><b>Authors : </b>No Author Specified</p><p><b>Published on : </b>23&#47;02&#47;2019, 14&#58;41&#58;56</p><p><b>Bollywood News: सलमान खान और संजय लीला भंसाली के लिए खुशखबरी है। रिपोर्ट्स की मानें तो बॉलिवुड को 'हम दिल दे चुके सनम' जैसी हिट फिल्म देने वाली यह जोड़ी एक बार फिर साथ काम करती दिखेगी।</b></p><img src="https://navbharattimes.indiatimes.com/thumb/msid-68125426,width-650,resizemode-4/weather.jpg" width="500" height="600"><p>सलमान खान और करण जौहर की बॉक्स ऑफिस पर भिड़ंत?
X
बॉलिवुड को कई सुपरहिट फिल्म देने वाले दिग्गज फिल्ममेकर संजय लीला भंसाली एक बार फिर सलमान खान के साथ काम करेंगे। रिपोर्ट्स की मानें तो एक लव स्टोरी के लिए दोनों 19 साल बाद फिर से हाथ मिलाएंगे।रिपोर्ट्स के मुताबिक, सलमान और भंसाली काफी समय से साथ काम करना चाह रहे थे। अब भंसाली ने एक लव स्टोरी सिलेक्ट की है जिसके स्क्रीनप्ले पर काम चल रहा है। फिल्म की शूटिंग साल के अंत तक शुरू हो सकती है। माना जा रहा है कि इस प्रॉजेक्ट के लिए भंसाली सलमान को कास्ट करने वाले हैं।हालांकि, इस मामले में फिलहाल न तो सलमान और न ही संजय लीला भंसाली की ओर से ऑफिशल स्टेटमेंट जारी किया गया है। लेकिन एक बात तो तय है कि अगर ऐसा होता है तो दोनों के फैन्स के लिए इससे बड़ी खुशी की बात शायद ही और कोई हो।बता दें कि, 19 साल पहले सलमान खान ने संजय लीला भंसाली की फिल्म ' हम दिल दे चुके सनम ' में काम किया था, जिसमें उनके साथ ऐश्वर्या राय की जोड़ी जमाई गई थी। दोनों की जोड़ी के साथ ही फिल्म को भी दर्शकों का काफी प्यार मिला था। यह मूवी आज भी इंडस्ट्री की ऑल टाइम हिट फिल्मों में से एक मानी जाती है।</p><a href='../../../Output/output.html'> Back to Output page </a> </body></html>