<!DOCTYPE html><html><body><h1>कंगना के 'ऐक्टर्स स्टैंड नहीं लेते' वाली बात पर अक्षय कुमार का तीखा जवाब</h1><p><b>Authors : </b>No Author Specified</p><p><b>Published on : </b>07&#47;03&#47;2019, 19&#58;00&#58;27</p><p><b>Bollywood News: किसी भी विवादित मामले पर अपनी कोई भी प्रतिक्रिया न देने वाले अभिनेता अक्षय कुमार ने कंगना रानौत के 'किसी मुद्दे पर ऐक्टर्स स्टैंड नहीं लेते' वाली बात पर तीखा जवाब दिया है।</b></p><img src="https://navbharattimes.indiatimes.com/thumb/msid-68305788,width-650,resizemode-4/weather.jpg" width="500" height="600"><p>X
पुलवामा: रिपोर्टर ने पूछा कुछ ऐसा कि भड़क गए जॉन
X
बॉलिवुड की क्वीन कंगना रनौत इन दिनों फिल्म इंडस्ट्री के बड़े-बड़े सितारों की गलतियों को ढूंढ-ढूंढ कर निकालने ने जुटी हैं। आपको याद होगा, पिछले दिनों कंगना ने ऐलान किया था कि अब वह बॉलीवुड वालों की वॉट लगा देगीं। शायद यही वजह है कंगना इन दिनों सितारों का नाम ले-ले कर उनकी गलतियों पर धावा बोल रही हैं। अपनी फिल्म 'मणिकर्णिका' की सफलता के जश्न के मौके पर कंगना ने रणबीर कपूर के कान खींचे थे।कंगना ने कहा था कि रणबीर कपूर जैसे स्टार समाज से जुड़े किसी भी मुद्दे पर स्टैंड नहीं लेते, ऐसे होगा तो देश का क्या होगा। कंगना की इस बात पर अब बॉलिवुड के कई सितारे अपनी प्रतिक्रिया देने में जुटे हैं। जॉन अब्राहम और आलिया भट्ट के बाद अब अक्षय कुमार ने भी कंगना के बॉलिवुड स्टार्स के स्टैंड नहीं लेने वाली बात पर बेहद तीखी प्रतिक्रिया दी है।अपनी फिल्म ' केसरी ' के प्रमोशनल इंटरव्यू के दौरान हुई हमसे बातचीत में अक्षय से सवाल किया किया गया, कंगना का कहना है कि बॉलीवुड सितारे समाज से जुड़े मुद्दों पर स्टैंड नहीं लेते, इस पर आप क्या कहेंगे? अक्षय ने इस सवाल का बेहद तीखा जवाब दिया। अक्षय कहते हैं, 'कौन क्या कर रहा है... क्या नहीं कर रहा है... इससे मुझे कोई मतलब नहीं है... मुझे सिर्फ इस बात से मतलब है कि मैं क्या कर रहा हूं... मैं अपना काम करता हूं। आप मुझे मेरे काम के बारे में सवाल पूछिए।'अक्की आगे कहते हैं, 'यह स्टैंड वैंड क्या है मुझे नहीं पता... मैं सिर्फ यह जानता हूं कि मैं जो कर रहा हूं, वह सही कर रहा हूं। मैं जो कर सकता हूं वह कर रहा हूं।' इस तरह अक्षय ने कंगना से जुड़े इस सवाल पर जवाब देकर अपना पल्ला झाड़ लिया। पाकिस्तानी कलाकारों के बैन पर जब अक्षय की राय मांगी गई तब भी उन्होंने सवाल इग्नोर कर दिया और कहा, 'इस बारे में चर्चा बाद में करेंगे।'अक्षय कुमार की फिल्म केसरी सारागढ़ी के युद्ध की कहानी पर आधारित फिल्म है। इस फिल्म में अक्षय कुमार हवलदार ईशर सिंह का किरदार निभाते नजर आएंगे। फिल्म केसरी 21 मार्च 2019 को देशभर के सिनेमाहाल में रिलीज़ होगी। अक्षय के साथ फिल्म में परिणीति चोपड़ा भी अहम भूमिका में हैं। इस फिल्म का निर्देशन अनुराग सिंह ने किया है।</p><a href='../../../Output/output.html'> Back to Output page </a> </body></html>