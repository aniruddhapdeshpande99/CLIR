<!DOCTYPE html><html><body><h1>कोरियॉग्रफर मेल्विन लुइस को डेट कर रही हैं ऐक्ट्रेस Sana Khan</h1><p><b>Authors : </b>No Author Specified</p><p><b>Published on : </b>26&#47;04&#47;2019, 18&#58;11&#58;51</p><p><b>Bollywood News: फिल्म'जय हो’ से बॉलिवुड में डेब्यू करने वाली ऐक्ट्रेस सना खान पिछले चार महीने से कोरियॉग्रफर मेल्विन लुइस को डेट कर रही हैं। ऐक्ट्रेस ने अपने रिश्ते को अब सार्वजनिक कर दिया है।</b></p><img src="https://navbharattimes.indiatimes.com/thumb/msid-69059814,width-650,resizemode-4/weather.jpg" width="500" height="600"><p>सोहेल की होम प्रॉडक्शन की फिल्म'जय हो’ से बॉलिवुड में डेब्यू करने वाली ऐक्ट्रेस सना खान पिछले चार महीने से कोरियॉग्रफर मेल्विन लुइस को डेट कर रही हैं। सिलेब्रिटी डांस रिऐलिटी शो 'नच बलिए’ के अगले सीजन में दोनों के बतौर पार्टिसिपेंट्स शामिल होने की खबरें आई हैं, जिसके बाद दोनों के रिश्ते पर मुहर लग हई हैं। इस शो को भी सलमान खान प्रड्यूस करने जा रहे हैं।सना रिऐलिटी शो बिग बॉस में दिखाई देने के बाद चर्चा में आईं थीं। मीडिया से बात करते हुए सना ने बताया कि उन्होंने कभी डांस की ट्रेनिंग नहीं ली है और इसलिए पिछले सितंबर में मेल्विन से मिली थीं। सना ने मेल्विन के साथ एक डांस विडियो के लिए शूट किया था और यह सब बहुत प्रफेशनल था।मेल्विन के साथ उनके रिश्ते के बारे में पूछे जाने पर मुस्कुराते हुए सना ने कहा, 'फिर एक दिन हम डिनर के लिए साथ में बाहर गए थे, जिसके बाद से हम ज्यादा मिलने लगे। तब हमने महसूस किया कि हम एक-दूसरे को पसंद करते हैं। हमने अटकलबाजी को रोकने के लिए अपने रिश्ते के बारे में सबको बताने का फैसला किया है।’सना ने माना कि यह पहली बार है जब उन्होंने अपनी मां से उस लड़के के बारे में बात की है जिसे वह पसंद करती हैं। सना कहती हैं, 'वह काफी अच्छा है। मुझे खुशी है कि मेरी मां ने इस बात को समझा। हम दोनों एक-दूसरे के परिवारों से मिल चुके हैं। अब दोनों परिवार साथ में बाठकर बात करने की प्लानिंग कर रहे हैं, ताकि हम इस रिश्ते को आगे ले जा सकें।'</p><a href='../../../Output/output.html'> Back to Output page </a> </body></html>