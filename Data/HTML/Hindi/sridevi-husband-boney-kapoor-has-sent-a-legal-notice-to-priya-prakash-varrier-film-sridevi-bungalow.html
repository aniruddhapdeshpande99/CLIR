<!DOCTYPE html><html><body><h1>Sridevi की फिल्म पर प्रिया प्रकाश वारियर की फिल्म को Boney Kapoor ने भेजा लीगल नोटिस?</h1><p><b>Authors : </b>No Author Specified</p><p><b>Published on : </b>15&#47;01&#47;2019, 15&#58;20&#58;35</p><p><b>Bollywood News: प्रिया प्रकाश वारियर (Priya Prakash Varrier) श्रीदेवी पर बनाई जा रही एक फिल्म 'श्रीदेवी बंगलो' से बॉलिवुड में एंट्री करने जा रही हैं। खबर है कि फिल्म के कुछ सीन पर बोनी कपूर ने आपत्ति जताते हुए मेकर्स को लीगल नोटिस भेज दिया है।</b></p><img src="https://navbharattimes.indiatimes.com/thumb/msid-67540289,width-650,resizemode-4/weather.jpg" width="500" height="600"><p>wink girl प्रिया प्रकाश वारियर Priya Prakash Varrier ) की पहली बॉलिवुड फिल्म ' श्रीदेवी बंगलो ' के मेकर्स के खिलाफ बॉलिवुड ऐक्ट्रेस श्रीदेवी के पति बोनी कपूर ने लीगल नोटिस भेज दिया है। बताया जा रहा है कि बोनी कपूर को फिल्म के कुछ सीन पर आपत्ति है।रिपोर्ट की मानें तो फिल्म का टीज़र आने के बाद बोनी कपूर ने इस फिल्म के कुछ सीन पर आपत्ति जताई है जिसमें ऐक्ट्रेस की मौत को ठीक उसी तरह से दिखाया गया है जैसा कि वास्तव में दुबई में बाथटब में डूबने से श्रीदेवी की मौत हुई थी। कहा जा रहा है कि श्रीदेवी के पति बोनी कपूर इस फिल्म में अपनी पत्नी की मौत से जुड़ी इन समानताओं को दिखाए जाने पर आपत्ति है और इसी वजह से उन्होंने फिल्म को एक लीगल नोटिस भेज दिया है।रिपोर्ट की मानें तो फिल्म निर्देशक माम्बुली ने एक वेबसाइट को बताया है कि उन्हें इस मुद्दे पर बोनी कपूर की ओर से लीगल नोटिस मिला है और मेकर्स इस लीगल केस का सामना भी करेंगे। हालांकि, उनका कहना है कि उन्होंने बोनी कपूर को बताया है कि श्रीदेवी एक कॉमन नाम है और उनकी फिल्म की किरदार भी आगे जाकर ऐक्ट्रेस बनती है और उनकी यह फिल्म एक सस्पेंस फिल्म है।बता दें कि पिछले साल वैलंटाइंस डे पर अपनी आंखों से शरारतें करने वाली प्रिया प्रकाश करीब एक साल बाद अपनी इस पहली बॉलिवुड डेब्यू फिल्म की वजह से फिर खबरों में हैं। प्रिया 'श्रीदेवी बंगलो' नाम की फिल्म में प्रिया सुपरस्टार अभिनेत्री श्रीदेवी की कहानी को पर्दे पर उतारने जा रही हैं। हालांकि, मेकर्स का कहना है कि ऐक्ट्रेस या उनकी मौत को लेकर फिल्म में जो समानताएं हैं वह फिल्म का सब्जेक्ट नहीं है।बता दें कि पिछले दिनों वह फिल्म का कुछ हिस्सा लंदन में शूट कर प्रिया भारत लौटी हैं। इस फिल्म के निर्देशक प्रशांत माम्बुली हैं। रविवार की शाम मुंबई में फिल्म का टीजर लॉन्च किया गया। फिल्म का टीजर देखकर पता चलता है कि श्रीदेवी नाम की सुपरस्टार की मौत बॉथटब में हो जाती है। फिल्म में प्रिया के अलावा अभिनेता प्रियांशु चटर्जी मुख्य भूमिका में नजर आएंगे।</p><a href='../../../Output/output.html'> Back to Output page </a> </body></html>