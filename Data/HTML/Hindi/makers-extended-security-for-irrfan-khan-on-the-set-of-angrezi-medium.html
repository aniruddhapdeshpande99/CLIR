<!DOCTYPE html><html><body><h1>Angrezi Medium: इरफान खान के लिए बढ़ाई गई सेट पर सुरक्षा</h1><p><b>Authors : </b>No Author Specified</p><p><b>Published on : </b>18&#47;04&#47;2019, 12&#58;05&#58;29</p><p><b>Bollywood News: इरफान खान इन दिनों अपनी अगली फिल्म 'अंग्रेजी मीडियम' की शूटिंग उदयपुर में कर रहे हैं। फैन्स उनकी एक झलक पाने के लिए बेचैन नजर आ रहे हैं और सेट पर कुछ परेशानी खड़ी न हो इसके लिए सुरक्षा बढ़ा दी गई है।</b></p><img src="https://navbharattimes.indiatimes.com/thumb/msid-66808087,width-650,resizemode-4/weather.jpg" width="500" height="600"><p>X
इरफान के फैन्स के लिए बड़ी खुशखबरी। आज मंगलवार सुबर इरफान मुंबई एयरपोर्ट पर नजर आए। हालांकि, उन्होंने अपना मुंह काले कपड़े से ढक रखा था। (All Pics: Yogen shah)
अच्छी बात यह है कि पिछले लंबे समय से बीमार चल रहे इरफान खान एयरपोर्ट पर खींची गई इन तस्वीरों में फिट नजर आ रहे हैं।
इरफान ने ब्लू डेनिम के साथ फ्लावर प्रिंटेड ब्लू शर्ट में नजर आए। उन्होंने ब्लैक कलर की हैट भी पहन रखी थी।
जब एयरपोर्ट पर वह फटॉग्रफर्स के सामने पहुंचे तो उन्होंने अपने चेहरे पर ढंका काला कपड़ा हटा दिया।
पिछले महीने एक और तस्वीर सोशल मीडिया पर खूब वायरल हुई थी, जिसके बारे में कहा जा रहा था कि वह एयरपोर्ट पहुंचे इरफान की ही तस्वीर है। हालांकि, उन तस्वीरें में उनका चेहरा नजर नहीं आ रहा था, क्योंकि तस्वीरें पीछे से खींची गई थीं।
बता दें कि पिछले साल सोशल साइट के जरिए इरफान ने अपनी रेयर डिजीज (न्यूरोऐंडोक्राइन ट्यूमर) की खबर दी थी। इसके सआथ ही वह इलाज के लिए लंदन रवाना हो गए थे।
हालांकि, बीच-बीच में सोशल मीडिया पर वह आते रहे, लेकिन उनके हेल्थ को लेकर अब तक किसी तरह की पुख्ता जानकारी नहीं मिल पाई है।
ऐसी रिपोर्ट्स हैं कि इरफान खान जल्द ही 'हिंदी मीडियम 2' की शूटिंग शुरू कर सकते हैं।
यह फिल्म साल 2017 में आई फिल्म 'हिंदी मीडियम' की सीक्वल फिल्म है। इसके साथ ही इरफान के तिग्मांशु धूलिया की फिल्म में भी दिखाई देने की खबरें हैं।
उदयपुर में इरफान खान की अगली फिल्म ' अंग्रेजी मीडियम ' ( Angrezi Medium ) की शूटिंग शुरू हुए करीब एक वीक से ज्यादा समय हो चुका है। इरफान करीब एक साल बाद कैमरा फेस कर रहे हैं, क्योंकि लंबे समय से वह लंदन में थे, जहां वह अपनी रेयर डिज़ीज़, न्यूरोएंडोक्राइन ट्यूमर का इलाज करवा रहे थे। इस दौरान फैन्स इरफान के लिए दुआएं मांगते रहे और अब जब उन्हें पता चला है कि वह इंडिया में अपनी फिल्म की शूटिंग कर रहे हैं तो लोग उनकी एक झलक पाने के लिए बेताब दिख रहे हैं। खबरों की मानें तो किसी भी तरह की अनचाही घटना से बचने के लिए मेकर्स ने सेट पर सुरक्षा बढ़ा दी है।प्रॉडक्शन यूनिट के सूत्र ने एक अखबार को जानकारी दी है कि जैसे ही यह खबर फैली कि इरफान ब्रह्मपुरी में अपनी फिल्म की शूटिंग कर रहे हैं, फैन्स की भीड़ उनकी एक झलक पाने के लिए पागल हो रही है। उन्होंने बताया कि इसी वजह से यह इलाका भी काफी व्यस्त बन चुका है। कहा गया है कि इरफान की 18 लोगों की टीम उनकी सुरक्षा में लगी है और मेकर्स ने इस सिक्यॉरिटी को और बढ़ाया है। हालांकि, यह भी बताया गया है फैन्स किसी तरह की समस्या खड़ी नहीं कर रहे।उदयपुर में फिल्म के अधिकतर हिस्से की शूटिंग हो रही है, बाद में फिल्म का कुछ हिस्सा मुंबई के स्टूडियो में भी शूट किया जाएगा। यह फिल्म 2017 की ब्लॉकबस्टर हिट 'हिंदी मीडियम' का सीक्वल है। फिल्म को उस साल के तमाम पुरस्कारों से सम्मानित किया गया था। होमी अदजानिया द्वारा निर्देशित इस फिल्म में राधिका मदान, रणवीर शौरी के अलावा करीना कपूर भी नजर आएंगी।हाल ही में फिल्म के सेट की कुछ तस्वीरों के अलावा विडियो भी नजर आया था, जहां स्थानीय भीड़ का हुजूम नजर आया। स्थानीय लोगों की भीड़ इरफान और फिल्म की शूटिंग को देखने के लिए इकठ्ठा हो गई थी। शूटिंग का पैक-अप होने को बाद इरफान ने अपने चाहने वालों को निराश नहीं किया और सबके साथ तस्वीर खिचवाई।</p><a href='../../../Output/output.html'> Back to Output page </a> </body></html>