<!DOCTYPE html><html><body><h1>'कंगना, प्लीज समझो... यहां सबको अपनी जंग लड़नी पड़ती है'</h1><p><b>Authors : </b>No Author Specified</p><p><b>Published on : </b>11&#47;02&#47;2019, 08&#58;35&#58;06</p><p><b>Bollywood News: इन दिनों कंगना लगातार अपनी नाराजगी इस बात को लेकर जता रही हैं कि बॉलिवुड वाले उनकी फिल्म 'मणिकर्णिका' की तारीफ में पीछे रह गए। उनकी इन्हीं बातों पर 'टोटल धमाल' के निर्देशक ने अपनी प्रतिक्रिया जाहिर की है।</b></p><img src="https://navbharattimes.indiatimes.com/thumb/msid-67936653,width-650,resizemode-4/weather.jpg" width="500" height="600"><p>अब कंगना रनौत ने आलिया भट्ट को कहा, 'करण जौहर की पपेट'
X
ऐक्ट्रेस कंगना रनौत इन दिनों अपनी फिल्म मर्णिकर्णिका: द क्वीन ऑफ झांसी को लेकर सुर्खियां और विवाद दोनों बटोर रही हैं। रानी लक्ष्मीबाई के जीवन पर आधारित इस फिल्म के प्रति बॉलिवुड की उदासीनता को लेकर कंगना इंडस्ट्रीवालों से बेहद खफा भी हैं, लेकिन अब जाने-माने निर्देशक इंद्र कुमार ने बॉलिवुड की चुप्पी पर कंगना के सवालों का जवाब दिया है।अपनी आने वाली मल्टीस्टारर फिल्म 'टोटल धमाल' के प्रमोशन में व्यस्त इंद्र कुमार ने कहा, 'कौन सी चुप्पी? दूसरे के मामले में कोई क्या बोले? यहां हर किसी को अपनी जंग लड़नी पड़ती है। प्लीज समझो, मुझे भी अपनी लड़ाई लड़नी पड़ती है। हर एक को अपनी-अपनी जंग लड़नी पड़ती है। इतनी बड़ी फिल्म आ रही है, तो यह आपके लिए निश्चित तौर पर बहुत बड़ा एफर्ट है। अब जैसे टोटल धमाल है, तो मैं चाहूंगा कि लोग इसके बारे में लिखें, लेकिन जिसको लिखना होगा, लिखेगा, नहीं लिखना होगा नहीं लिखेगा। आप अपना काम कीजिए, आगे बढ़िए।'उन्होंने आगे फिल्म और कंगना की ऐक्टिंग की तारीफ में कहा,'अच्छी पिक्चर है तो लोगों ने सराहा। लोगों ने लिखा कि पिक्चर अच्छी लगी। लोगों ने लिखा कि कंगना ने जबरदस्त काम किया। मैं खुद प्रोमो देखकर बहुत खुश हुआ था। कंगना के क्या एक्सप्रेशन थे कि लगता था कि अगर रानी ऑफ झांसी है तो ऐसी ही होगी। लोगों ने उनके काम की तारीफ तो की, प्रेस ने तारीफ की। रही बात इंडस्ट्री की तो व्यक्तिगत तौर पर जब लोग मिलते हैं तो तारीफ करते हैं। मेरी भी जब अच्छी फिल्में बनती हैं तो कई बार जब एक-दो साल बाद लोग मिलते हैं, तो तारीफ करते हैं कि अरे, तेरी पिक्चर बड़ी अच्छी लगी।'</p><a href='../../../Output/output.html'> Back to Output page </a> </body></html>