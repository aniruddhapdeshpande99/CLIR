<!DOCTYPE html><html><body><h1>सनी देओल के बेटे ने दोस्त की शादी में किया रैप, पोस्ट किया विडियो</h1><p><b>Authors : </b>No Author Specified</p><p><b>Published on : </b>08&#47;03&#47;2019, 09&#58;36&#58;44</p><p><b>Bollywood News: करण देओल ने अपने दोस्त की शादी में अपने रैप करने के टैलंट को दिखाया। उन्होंने अपने इंस्टाग्राम हैंडल पर रैप करते हुए विडियो पोस्ट किया। करण अपनी आने वाली फिल्म पर-पल के दिल के पास की तैयारियों में जुटे हुए हैं।</b></p><img src="https://navbharattimes.indiatimes.com/thumb/msid-68313494,width-650,resizemode-4/weather.jpg" width="500" height="600"><p>आने वाली फिल्म पल-पल दिल के पास से बॉलिवुड में एंट्री करने जा रहे सनी देओल के बेटे करण देओल एक रैपर भी हैं। अपने दोस्त की शादी में उन्होंने अपने टैलंट को लोगों के सामने रखा। करण का एक विडियो सोशल मीडिया पर वायरल हो रहा है। इस विडियो में करण अपने दोस्त यश डोंगरे की शादी में शामिल हुए और वहां लोगों के सामने छोटा सा रैप किया।उन्होंने विडियो अपने इंस्टाग्राम अकाउंट पर शेयर किया है। शेयर करते हुए उन्होंने दोस्त के लिए अपनी भावनाएं जाहिर कीं और लिखा कि अब तुम नए सफर पर जा रहे हो। इसके लिए ढेर सारा प्यार। हम बचपन से साथ रहे हैं और तुम्हारी शादी होते देखने पर कई तरह की भावनाएं आ रही हैं। इस छोटे से रैप के हर एक शब्द को मैंने दिल से लिखा है।बता दें, करण देओल जल्द ही पल-पल दिल के पास फिल्म से सिल्वर स्क्रीन की दुनिया में कदम रखने लेने वाले हैं। इस फिल्म को सनी देओल डायरेक्ट करेंगे। अभी तक की खबरों के मुताबिक, यह फिल्म इसी साल 19 जुलाई को रिलीज होगी। इस फिल्म में उनके साथ सहर बाम्बा नजर आएंगी। इससे पहले खबरें आई थीं कि करण ने एक और फिल्म साइन कर ली है। हाल ही में रिलीज हुई रैप पर आधारित फिल्म गली बॉय में रणवीर सिंह भी रैपर बने नजर आए थे। फिल्म ने बॉक्स ऑफिस पर अच्छी खासी कमाई कर ली है।</p><a href='../../../Output/output.html'> Back to Output page </a> </body></html>