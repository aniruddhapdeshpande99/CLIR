<!DOCTYPE html><html><body><h1>स्कूल फ्रेंड्स के साथ थाइलैंड में अपना 32वां बर्थडे मना रहे हैं Varun Dhawan</h1><p><b>Authors : </b>No Author Specified</p><p><b>Published on : </b>24&#47;04&#47;2019, 09&#58;55&#58;02</p><p><b>Bollywood News: थाइलैंड में बर्थडे मनाने के बाद वरुण फिर से रेमो डिसूजा के डायरेक्शन में बन रही फिल्म 'स्ट्रीट डांसर 3डी' की शूटिंग एक बार फिर शूटिंग शुरू कर देंगे। इस फिल्म में वरुण के साथ श्रद्धा कपूर, प्रभुदेवा और नोरा फतेही नजर आएंगी।</b></p><img src="https://navbharattimes.indiatimes.com/thumb/msid-69018800,width-650,resizemode-4/weather.jpg" width="500" height="600"><p>कलंक रिव्यू: देखें, कैसी है वरुण-आलिया की यह फिल्म
X
जानें, वरुण धवन के नए जुनून के बारे में
X
ऐक्टर वरुण धवन आज 24 अप्रैल को अपना 32वां बर्थडे मना रहे हैं। अपनी हालिया फिल्म ' कलंक ' के रिलीज होने के बाद वरुण इस समय वकेशन मोड में आ गए हैं और अपना बर्थडे सेलिब्रेट करने के लिए अपने स्कूल फ्रेंड्स के साथ थाइलैंड गए हुए हैं। एक क्लोज सोर्स ने बताया कि इस ट्रिप में वरुण का ग्रुप थाइलैंड में कैंपिंग के अलावा मुआय थाइ नाम का एक स्पोर्ट के लिए ट्रेनिंग सेशन में शामिल होंगे।सूत्र ने बताया कि वरुण को स्पोर्ट्स काफी पसंद हैं और इसलिए वह अपने जन्मदिन पर कुछ अलग करना चाहते हैं। इसके अलावा वरुण अपने जन्मदिन पर थाइलैंड के बीच और वहां का स्थानीय खाना भी इंजॉय करेंगे। बताया जा रहा है कि थाइलैंड में बर्थडे मनाने के बाद वरुण फिर से रेमो डिसूजा के डायरेक्शन में बन रही फिल्म 'स्ट्रीट डांसर 3डी' की शूटिंग एक बार फिर शूटिंग शुरू कर देंगे। इस फिल्म में वरुण के साथ श्रद्धा कपूर, प्रभुदेवा और नोरा फतेही नजर आएंगी।वैसे पिछले साल वरुण ने काम करते हुए ही अपना बर्थडे मनाया था। तब वह आलिया भट्ट के साथ 'कलंक' की शूटिंग कर रहे थे। वर्क फ्रंट की बात करें तो 'स्ट्रीट डांसर 3डी' के अलावा वरुण इस साल अपने पिता डेविड धवन के साथ 'कुली नं 1' की शूटिंग जुलाई में शुरू करेंगे। इस फिल्म में उनके साथ सारा अली खान लीड रोल में होंगी।</p><a href='../../../Output/output.html'> Back to Output page </a> </body></html>