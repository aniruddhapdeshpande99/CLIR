<!DOCTYPE html><html><body><h1>Filmfare Awards Nomination: 'बधाई हो' के राइटर्स अक्षत घिल्डियाल और शांतनु श्रीवास्तव ने नाम लिए वापस</h1><p><b>Authors : </b>No Author Specified</p><p><b>Published on : </b>20&#47;03&#47;2019, 19&#58;51&#58;33</p><p><b>Bollywood News: जंगली पिक्चर्स की सुपरहिट फिल्म 'बधाई हो!' के राइटर्स-शांतनु श्रीवास्तव और अक्षत घिल्डियाल ने फिल्मफेयर अवॉर्ड नॉमिनेशन्स से अपने नाम वापस ले लिए हैं।</b></p><img src="https://navbharattimes.indiatimes.com/thumb/msid-68501714,width-650,resizemode-4/weather.jpg" width="500" height="600"><p>And here is what we think @filmfare @jiteshpillaai @varungrover @Javedakhtarjadu @iAmitRSharma @ChromePictures… https://t.co/RzT3C3Au9Y — Shantanu Srivastava (@iShantanuS) 1553062957000
जंगली पिक्चर्स की नई फिल्म 'बधाई हो' का ट्रेलर लॉन्च होते ही इंटरनेट पर छा गया ...
X
सुपरहिट फिल्म ' बधाई हो !' के राइटर्स-शांतनु श्रीवास्तव और अक्षत घिल्डियाल ने फिल्मफेयर अवॉर्ड नॉमिनेशन्स से अपने नाम वापस ले लिए हैं। उन्हें इस 64वें फिल्मफेयर अवॉर्ड्स के दौरान बेस्ट ओरिजनल स्टोरी के अवॉर्ड के लिए नामित किया गया था। यह नाम वापसी ज्योति कपूर के उन दावों के विरोध में हुई है, जिसमें ज्योति ने कहा था कि फिल्म के प्लॉट का आइडिया सबसे पहले उनके दिमाग में आया था।वहीं श्रावास्तव ने ट्वीट करते हुए लिखा कि उनका मानना था कि किसी ऐसे व्यक्ति के साथ अवॉर्ड शेयर करने के बजाय अवॉर्ड खोना बेहतर होगा, जिसने कहानी नहीं लिखी है।हमारे सहयोगी टाइम्स ऑफ इंडिया ने जंगली पिक्चर्स की फिल्म 'बधाई हो!' की टीम से बात की। जानिए उन्होंने क्या कहा: शांतनु श्रीवास्तव ने कहा, 'ज्योति कपूर के दावों के बाद हमने फैसला किया है कि हम नॉमिनेशन्स से अपने-अपने नाम वापस ले लेंगे क्योंकि हम किसी ऐसे व्यक्ति के साथ अवॉर्ड शेयर नहीं करना चाहते जिसकी फिल्म की कहानी न लिखी है या उस फिल्म पर काम न किया हो। अगर किसी कोई शंका हो तो निश्चिंत होकर हमारी फिल्म की कहानी और स्क्रिप्ट को ज्योति कपूर के स्क्रीनप्ले से मिलाकर देखा जा सकता है। हमारी कहानी और स्क्रिप्ट लोगों के बीच मौजूद है।'फिल्म के डायरेक्टर अमित रविंद्रनाथ शर्मा ने कहा कि ज्योति कपूर का 'बधाई हो!' से कुछ लेना-देना नहीं है। उन्होंने फिल्म की कहानी नहीं लिखी है।एक स्टेटमेंट में अमित ने कहा, 'फिल्म बनाने के पीछे मेरा उद्देश्य खुशी फैलाना था न कि विवादों से निपटना। आजकल मीडिया मजबूत है और स्पष्टवादी है, जिसकी मैं सराहना करता हूं, लेकिन यह आश्चर्यजनक है कि सामाजिक प्लेटफार्मों के माध्यम से लोगों को हेरफेर करना और भ्रमित करना कितना आसान है। मैं जो कहने जा रहा हूं वह एकदम पाक-साफ है। उसमें कुछ भी गलत या घुमा-फिराकर नहीं कहा गया है।'बधाई हो!' अक्टूबर 2018 में आई थी और उसकी कहानी अक्षत और शांतनु द्वारा लिखी गई थी। मिस ज्योति कपूर का कहानी या पटकथा से कोई लेना-देना नहीं था। सबसे भयावह बात तो यह है कि किसी ने इस मुद्दे पर स्पष्टीकरण पाने के लिए मुझसे संपर्क नहीं किया। एक निर्देशक को पता होगा कि वह किस फिल्म का निर्देशन कर रहा है। मैंने आज तक ज्योति से मुलाकात नहीं की है और न ही मैंने कभी 'हम दो हमारे चार' की पटकथा पढ़ी है, जिसे लेकर दावा किया जा रहा है कि वह 'बधाई हो!' से काफी मिलती-जुलती है। ज्योति के पास एक ही विचार था जिससे मैं तब तक अनजान रहा जबतक कि मुझे उस बारे में जंगली पिक्चर्स से पता चला।'उन्होंने आगे लिखा, 'अक्षत को यह आइडिया साल 2012 में एक ऐड कैंपेन के दौरान आया था। उन्होंने वह आइडिया मुझे सुनाया और फिर हमने इस पर काम करना शुरू कर दिया। यह 2015 की बात है। जैसे ही प्रीति साहनी को पता चला कि मैं भी बिल्कुल वैसे ही आइडिया पर काम कर रहा हूं, तो वह मुझसे मिलीं और स्टोरी सुनी। उन्हें वह काफी पसंद आई और स्टोरी को डिवेलप करने के लिए कहा। अक्षत और शांतनु ने स्टोरी पर काम करना शुरू कर दिया जो 'बधाई हो!' के रूप में तैयार होकर सामने आई। मैं यहां किसी की बेइज्जती नहीं कर रहा हूं और न ही कुछ सोच-विचारने या खोज-बीन के लिए छोड़ रहा हूं। स्टोरी को अक्षत और शांतनु ने लिखा था। लूप में जंगली पिक्चर्स को रखा गया था। इससे मिस ज्योति कपूर का कुछ भी लेना-देना नहीं।'प्रीती साहनी ने इस बारे में शांतनु और अक्षत से बात की और ज्योति को फिल्म में क्रेडिट देने पर विचार किया गया। फिल्म में स्टोरी के लिए मुख्य राइटर्स के साथ ज्योति को क्रेडिट नहीं दिया गया, लेकिन फिल्म के अंत में ज्योति को क्रेडिट दिया गया है। मैं ज्योति को उनके आने वाले प्रॉजेक्ट्स के लिए भी शुभकामनाएं देता हूं।'अक्षत घिल्डियाल ने भी शांतनु के स्टेटमेंट का सपॉर्ट किया। उन्होंने कहा, 'मैं शांतनु और अमित की बातों से एकदम सहमत हूं। मुझे तो यह भी नहीं पता कि हमें अवॉर्ड मिलेगा भी या नहीं लेकिन लड़ना फिजूल है। इसलिए बेहतर है कि हम अपना नाम वापस ले लें क्योंक अगर हमें अवॉर्ड मिल भी गया तो हम उसे किसी ऐसे व्यक्ति के साथ शेयर नहीं करना चाहेंगे, जिसने इस प्रॉजेक्ट पर बिल्कुल भी काम न किया हो।'इस मुद्दे पर प्रीति साहनी ने भी स्टेटमेंट जारी किया, जिसमें उन्होंने लिखा, 'ज्योति कपूर को एक इन-हाउस कॉन्सेप्ट की तर्ज पर एक स्टोरी बिल्ड करने का काम दिया गया था, जिसे अस्थायी रूप से 'हम दो हमारे चार' का नाम दिया गया। फिल्म की कहानी विकसित किए जाने के दौरान हमें पता चला कि अनित भी उसी विचार पर काम कर रहे थे। इसके बाद हम एक दूसरे के काम की दिशा को समझने और चर्चा करने के लिए अमित शर्मा से मिले। यह जंगली पिक्चर्स ही था, जिसने हमारे इन-हाउस कॉन्सेप्ट को रद्द कर शांतनु और अक्षत द्वारा लिखी जा रही स्टोरी को सिलेक्ट करने का निर्णय लिया। इस बारे में हमने ज्योति कपूर से भी चर्चा की। उन्होंने जो भी वक्त और मेहनत स्टोरी पर की, उसके लिए उन्हें अग्रीमेंट के तहत मुआवजा भी दिया गया।जंगली पिक्चर्स ने ज्योति कपूर को उस अवस्था में क्रैडिट देने की बात की थी जब उनके काम को फिल्म में इस्तेमाल किया जाता, लेकिन हमने स्टोरी आइडिया के लिए इन-हाउस टीम मेंबर को अच्छी इंटेशन के साथ क्रैडिट देने के बारे में सोचा। 'हम दो हमारे चार' का 'बधाई हो!' से कुछ भी लेना-देना नहीं है।फिल्मफेयर ने गलती से स्टोरी क्रेडिट के नॉमिनेशन के लिए ज्योति कपूर का नाम लिस्ट में शामिल कर लिया था, लेकिन बाद में जब क्लियर हुआ तो बदलाव कर दिए गए। यह हमारी ड्यूटी है कि हम अपने राइटर्स और उनके काम के प्रति एकजुट खड़े रहे होंगे और हर संभव तरीके से सपॉर्ट करेंगे। उनके काम को सभी ने सराहा है और प्यार दिया है।'</p><a href='../../../Output/output.html'> Back to Output page </a> </body></html>