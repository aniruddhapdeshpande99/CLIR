<!DOCTYPE html><html><body><h1>फिल्म इंडस्ट्री में सरोज खान को नहीं मिल रहा था काम, सलमान खान ने मदद के लिए बढ़ाया हाथ</h1><p><b>Authors : </b>No Author Specified</p><p><b>Published on : </b>30&#47;03&#47;2019, 15&#58;07&#58;57</p><p><b>Bollywood News: बॉलिवुड की मशहूर कोरियॉग्रफर सरोज खान ने एक इंटरव्यू के दौरान बताया कि पिछले कुछ सालों में उन्हें काम को लेकर परेशानी उठानी पड़ी। ऐसे समय में सलमान ने उनकी मदद की थी।</b></p><img src="https://navbharattimes.indiatimes.com/thumb/msid-68644309,width-650,resizemode-4/weather.jpg" width="500" height="600"><p>सलमान की भतीजी अलिजेह अग्निहोत्री इन फोटोज में लग रही हैं ग्लैमरस दीवा
X
बॉलिवुड को कई हिट सॉन्ग्स और डांस नंबर्स दे चुकीं फेमस कोरियॉग्रफर सरोज खान एक बार फिर फिल्म 'कलंक' के साथ वापसी कर रही हैं। जानकारी के अनुसार उन्होंने फिल्म में माधुरी के एक डांस नंबर को कोरियॉग्राफ किया है। दूसरों के लिए आदर्श इस कोरियॉग्रफर के लिए पिछले कुछ साल ऐसे भी बीते जिसमें उन्हें कोई काम देने को तैयार नहीं था। ऐसी स्थिति में सलमान खान उनकी मदद को आगे आए।रिपोर्ट्स के मुताबिक, एक इंटरव्यू में सरोज खान ने बताया कि कुछ समय पहले उनकी सलमान खान से मुलाकात हुई थी। तब उन्होंने उनसे सवाल किया था कि वह आजकल क्या कर रही हैं। इस पर सरोज ने बताया कि उनके पास काम नहीं है, इसलिए वह नई ऐक्ट्रेसेस को क्लासिकल डांस सिखा रही हैं। यह सुनने पर सलमान ने उन्हें कहा कि वह अब उनके लिए काम करेंगी। सरोज खान ने कहा कि उन्हें यकीन था कि उन्हें काम मिलेगा क्योंकि सलमान जो कहते हैं वह जरूर करते हैं।सरोज खान ने इसी इंटरव्यू में उन रिपोर्ट्स को भी गलत ठहराया जिसमें उनकी सेहत पर सवाल उठाए गए थे। उन्होंने खुद को बिल्कुल ठीक बताया और कहा कि उन्हें 'कलंक' के रिलीज का बेसब्री से इंतजार है, ताकि वह ऐसे लोगों की बोलती बंद कर दे।बता दें कि, एक समय था जब सलमान और सरोज खान के बीच सबकुछ ठीक नहीं था। कहा जाता है कि एक फिल्म की शूट के दौरान सलमान ने सरोज खान पर आमिर खान को ज्यादा फेवर देने का आरोप लगाया था, इसके बाद उनके रिश्ते में खटास आ गई थी। हालांकि साल 2018 में गणेश चतुर्थी के मौके पर दोनों पुरानी बातें भूलकर फिर साथ नजर आए थे।</p><a href='../../../Output/output.html'> Back to Output page </a> </body></html>