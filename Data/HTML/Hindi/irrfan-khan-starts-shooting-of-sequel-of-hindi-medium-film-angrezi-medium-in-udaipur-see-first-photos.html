<!DOCTYPE html><html><body><h1>Irrfan Khan ने शुरू की 'अंग्रेजी मीडियम' की शूटिंग, पहली तस्वीर आई सामने</h1><p><b>Authors : </b>No Author Specified</p><p><b>Published on : </b>05&#47;04&#47;2019, 10&#58;34&#58;04</p><p><b>Bollywood News: इरफान खान आखिरकार शूटिंग पर लौट आए हैं। फिल्म 'अंग्रेजी मीडियम' के शूटिंग के पहले दिन की तस्वीर सोशल मीडिया पर सामने आई है।</b></p><img src="https://navbharattimes.indiatimes.com/thumb/msid-68733567,width-650,resizemode-4/weather.jpg" width="500" height="600"><p>What better start to this Friday than starting something that you all have been waiting for! Our power team, Prod… https://t.co/8SHvVmmbcA — Maddock Films (@MaddockFilms) 1554438398000
न्यूरोऐंडोक्राइन ट्यूमर जैसी गंभीर बीमारी से जूझ रहे इरफान खान शूटिंग के सेट पर लौट आए हैं। इतने दिनों से उनके बॉलिवुड में लौटने की कई बार खबरें आईं लेकिन इस बार यह अफवाह हकीकत बनकर बन गई है। 'हिंदी मीडियम' के सीक्वल के शूटिंग सेट से उनकी तस्वीर सोशल मीडिया पर शेयर की गई है।'हिंदी मीडियम' के सीक्वल का नाम ' अंग्रेजी मीडियम ' रखा गया है। शेयर किए गए फोटो में इरफान खान के साथ को-ऐक्टर दीपक डोबरियाल, प्रड्यूसर दिनेश विजन और डायरेक्टर होमी अदजानिया नजर आ रहे हैं।उदयपुर में शुरू की गई इस शूटिंग की पहली तस्वीर में सभी शहर की प्रसिद्ध मिठाई की दुकान घसीटेराम मिष्ठान भंडाल के सामने खड़े नजर आ रहे हैं। इसके साथ ही एक और फोटो है जिसमें क्लैपरबोर्ड दिखाई दे रहा है, जिस पर फिल्म के नाम के साथ ही सीन नंबर और शूटिंग की तारीख लिखी हुई है।जानकारी के मुताबिक, 'अंग्रेजी मीडियम' में राधिका मदन ऐक्टर इरफान खान की बेटी के किरदार में नजर आएंगी। इससे पहले वह 'मर्द को दर्द नहीं होता' और 'पटाखा' फिल्मों में नजर आ चुकी हैं। ऐसी भी खबरें हैं कि करीना कपूर भी फिल्म में महिला पुलिसकर्मी का किरदार निभाती दिख सकती हैं।</p><a href='../../../Output/output.html'> Back to Output page </a> </body></html>