<!DOCTYPE html><html><body><h1>जानें, ऋषि कपूर की सेहत जुड़ा क्या बड़ा अपडेट दे रही है आलिया भट्ट</h1><p><b>Authors : </b>No Author Specified</p><p><b>Published on : </b>05&#47;04&#47;2019, 15&#58;49&#58;24</p><p><b>Bollywood News: पिछले दिनों न्यू यॉर्क में अपना इलाज करवा रहे ऋषि कपूर से मिलकर लौटीं अभिनेत्री आलिया भट्ट ने बताया कि ऋषि कपूर पहले से ज्यादा ठीक हैं, जल्द ही वापस भी आ जाएंगे, वह फिल्मों को लेकर बेहद जुनूनी हैं, इसलिए फिल्मों की बातें ज्यादा करते हैं।</b></p><img src="https://navbharattimes.indiatimes.com/thumb/msid-68738413,width-650,resizemode-4/weather.jpg" width="500" height="600"><p>X
ने नवभारतटाइम्स डॉट कॉम से हुई विशेष बातचीत में रणबीर कपूर के पिता अभिनेता ऋषि कपूर के स्वास्थ्य के बारे में बहुत ही राहत भरी खबर सुनाई है। आलिया ने बताया कि ऋषि कपूर इस समय न्यू यॉर्क में इलाज करा रहे हैं। वह तेजी से बीमारी से उबर रहे हैं और उनकी स्वास्थ्य बहुत ज्यादा सुधार हो रहा है। आलिया कहती हैं लोगों कसे मिल रही शुभकानाओं और प्रार्थनाओं की वजह से वह जल्दी ठीक हो रहे हैं, उन्हें अपने फैन्स की दुआओं के बारे में भी पता है। वह अच्छी तरह जानते हैं कि लोग उनके जल्दी ठीक होने की खूब दुआएं कर रहे हैं।आलिया कहती हैं, 'मेरी पिछले दिनों ऋषि कपूरजी से मुलाकात हुई थी, बहुत अच्छे है, वह बहुत-बहुत अच्छे हैं। वह आप सभी लोगों की शुभकामनाओं के बारे में भी जानते हैं। आप ऐसे ही शुभकामनाएं देते रहें, वह जल्दी से वापिस भी आ जाएंगे। वह फिल्मों को लेकर बेहद जुनूनी है और उसी के बारे में सबसे ज्यादा बात करते हैं। फिल्मों की बातों के बाद उनकी बातें खाने को लेकर खूब होती हैं।हमारी फिल्म कलंक का ट्रेलर अभी कल ही आया है, तो मुझे उनकी प्रतिक्रिया की जानकारी नहीं है, लेकिन मैं उनसे पूछूंगी कि उन्हें ट्रेलर कैसा लगा। रणबीर कपूर उनके बेटे हैं, उनसे जो रिश्ता है, वह अलग है, इसलिए बेटे से वह पर्सनल बातें भी करते हैं। उनकी ( ऋषि कपूर ) बेटे से वापस लौटने पर फिल्मों में फिर काम मिलने की बात बार-बार पूछना यह दर्शाता है कि वह फिल्मों को लेकर कितने जुनूनी हैं। अपने इसी जूनून की वजह से ही वह इतने वर्षो से हमारा मनोरंजन कर रहे हैं। ऋषिजी बहुत ही महान, सच्चे और शुद्ध विचार वाले व्यक्ति हैं।'आपको बता दें, कि आलिया भट्ट और रणबीर कपूर का रिश्ता अब जगजाहिर है, दोनों एक-दूसरे की मोहब्बत में गिरफ्तार हैं। इतना ही नहीं, इन दिनों तो दोनों की शादी की चर्चा भी खूब चल रही है। हालांकि शादी की खबर को आलिया ने गलत बताया है। आलिया इन दिनों अपनी रिलीज़ के लिए तैयार फिल्म 'कलंक' के प्रमोशन में जुटी हैं में नजर आएगीl इस फिल्म में उनके अलावा वरुण धवन, सिद्धार्थ रॉय कपूर, सोनाक्षी सिन्हा, संजय दत्त, माधुरी दीक्षित की अहम भूमिका होगीl इस फिल्म का निर्देशन अभिषेक वर्मन ने किया है। आलिया और रणबीर की जोड़ी जल्द ही अयान मुखर्जी की फिल्म 'ब्रह्मास्त्र' में नजर आएगी, ब्रह्मास्त्र में अमिताभ बच्चन और मौनी रॉय की भी अहम भूमिका है।</p><a href='../../../Output/output.html'> Back to Output page </a> </body></html>