<!DOCTYPE html><html><body><h1>एमएनएस की धमकी, रिलीज नहीं होने देंगे पीएम मोदी की बायॉपिक</h1><p><b>Authors : </b>No Author Specified</p><p><b>Published on : </b>24&#47;03&#47;2019, 10&#58;38&#58;07</p><p><b>Bollywood News: एक स्टेटमेंट में एमएनएस के महासचिव शालिनी ठाकरे ने कहा कि वह 'अपने तरीके' से प्रधानमंत्री नरेंद्र मोदी की बायॉपिक को रिलीज होने से रोकेगी। फिल्म का डायरेक्शन उमंग कुमार ने किया है और इसमें विवेक ओबेराय मुख्य भूमिका में नजर आएंगे।</b></p><img src="https://navbharattimes.indiatimes.com/thumb/msid-68544477,width-650,resizemode-4/weather.jpg" width="500" height="600"><p>X
X
पार्टी महाराष्ट्र नवनिर्माण सेना ( एमएनएस ) ने शनिवार को यह धमकी दी है कि वह प्रधानमंत्री की बायॉपिक पीएम नरेंद्र मोदी ' को रिलीज नहीं होने देगी। पार्टी का कहना है कि यह फिल्म अप्रैल-मई में होने वाले लोकसभा चुनाव की आदर्श आचार संहिता का उल्लंघन करती है।एक स्टेटमेंट में एमएनएस के महासचिव शालिनी ठाकरे ने कहा कि पिछले साल पार्टी अध्यक्ष राज ठाकरे ने कहा था कि बीजेपी अपनी सरकार की स्कीमों का विज्ञापन करने के लिए 'टॉयलेट- एक प्रेम कथा' और 'पैडमैन' जैसी फिल्मों को स्पॉन्सर कर रही है। शालिनी ने कहा, 'एक साल से भी कम समय में बीजेपी ने इस लिस्ट में एक और फिल्म का नाम जोड़ लिया है।' पार्टी ने धमकी दी है कि वह 'अपने तरीके' से फिल्म को रिलीज होने से रोकेगी।गौरतलब है कि उमंग कुमार के डायरेक्शन में बनी 'पीएम नरेंद्र मोदी' में विवेक ओबेराय लीड रोल में दिखाई देंगे। उनके अलावा इसमें बमन इरानी, मोहन जोशी, जरीना वहाब और प्रशांत नारायण महत्वपूर्ण भूमिकाओं में दिखाई देंगे। यह फिल्म 5 अप्रैल को रिलीज होने जा रही है।</p><a href='../../../Output/output.html'> Back to Output page </a> </body></html>