<!DOCTYPE html><html><body><h1>'छपाक' में दीपिका पादुकोण का लुक देख चौंक गए रणवीर, कही यह बात</h1><p><b>Authors : </b>No Author Specified</p><p><b>Published on : </b>25&#47;03&#47;2019, 18&#58;37&#58;08</p><p><b>Bollywood News: फिल्म 'छपाक' में अपनी वाइफ दीपिका पादुकोण के लुक को देख रणवीर एकदम चौंक गए और कहा कि उन्हें दीपिका पर गर्व है। इस फिल्म में दीपिका ऐसिड अटैक पीड़िता लक्ष्मी अग्रवाल के किरदार में हैं।</b></p><img src="https://navbharattimes.indiatimes.com/thumb/msid-66089804,width-650,resizemode-4/weather.jpg" width="500" height="600"><p>X
पिछले साल फिल्म 'पद्मावत' में रानी पद्मावती के दमदार किरदार के बाद अब दीपिका पादुकोण एक और दमदार किरदार निभाने जा रही हैं। दीपिका मेघना गुलजार की फिल्म ' छपाक ' में ऐसिड अटैक पीड़िता लक्ष्मी अग्रवाल के किरदार में हैं और सोमवार को इस फिल्म से उनका फर्स्ट लुक रिलीज कर दिया गया।देखते ही देखते दीपिका का यह लुक इंटरनेट पर चर्चा का विषय बन गया। क्रिटिक्स से लेकर फैंस तक ने ऐसिड अटैक पीड़िता के लुक में दीपिका की बढ़-चढ़कर तारीफ की। लेकिन इन तारीफों के बीच लोगों को दीपिका के पति रणवीर सिंह के रिस्पॉन्स का भी इंतज़ार था और आखिरकार वह आ ही गया।रणवीर दीपिका के इस लुक को देख चौंक गए। इंस्टाग्राम पर दीपिका द्वारा शेयर किए गए फर्स्ट लुक पर रणवीर ने कॉमेंट किया, 'मैं तो एकदम चौंक गया। यह एकदम असाधारण सा दृश्य है, जिसके बारे में सोचा भी नहीं जा सकता था। मुझे तुम पर गर्व है। बेबी आई लव यू। जाओ रॉक करो।'बता दें कि रणवीर और दीपिका पर्सनल लाइफ में ही नहीं बल्कि प्रफेशनल फ्रंट पर भी एक-दूसरे को काफी सपॉर्ट करते हैं और यह रणवीर के इस हालिया कॉमेंट से भी जाहिर होता है। बात करें फिल्म 'छपाक' की, तो इस फिल्म में दीपिका विक्रांत मेसी के साथ नजर आएंगी। यह फिल्म 10 जनवरी, 2020 को रिलीज होगी। कहा जा रहा है कि इस फिल्म के ज़रिए दीपिका ऐक्टिंग की दुनिया में एक नया बेंचमार्क सेट कर सकती हैं।</p><a href='../../../Output/output.html'> Back to Output page </a> </body></html>