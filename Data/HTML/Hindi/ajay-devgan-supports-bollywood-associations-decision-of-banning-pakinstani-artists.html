<!DOCTYPE html><html><body><h1>पुलवामा अटैक के बाद अजय देवगन ने किया पाकिस्तानी आर्टिस्ट्स को बैन करने का समर्थन</h1><p><b>Authors : </b>No Author Specified</p><p><b>Published on : </b>22&#47;02&#47;2019, 10&#58;43&#58;41</p><p><b>Bollywood News: अजय देवगन ने कहा, 'जो कुछ भी हो सकता है, होना चाहिए। आपको वो सबकुछ करना चाहिए जो आतंकवाद को हमेशा के लिए खत्म करने के लिए जरूरी है।'</b></p><img src="https://navbharattimes.indiatimes.com/thumb/msid-68024985,width-650,resizemode-4/weather.jpg" width="500" height="600"><p>पुलवामा हमले के बाद से पूरा देश दुख में है। लोग अलग-अलग तरीके से शहीद जवानों के पीड़ित परिवारों की मदद कर रहे हैं। बॉलिवुड सिलेब्रिटीज भी इसमें पीछे नहीं हैं। जहां एक तरफ हिंदी फिल्‍म इंडस्‍ट्री पाक कलाकारों को बैन करने की मांग कर रही है तो दूसरी तरफ सिलेब्‍स पीड़ित परिवारों को अपनी-अपनी क्षमता के अनुसार मदद कर रहे हैं। जानें, किस ऐक्‍टर ने शहीदों के परिवार को कितना डोनेशन दिया...
सलमान खान बॉलिवुड के एक ऐसे ऐक्‍टर हैं जो बीइंग ह्यूमन के जरिए चैरिटी करते रहते हैं। अपनी संस्‍था के जरिए उन्‍होंने अब तक कई लोगों की मदद की है। पुलवामा हमले के बाद भी सलमान ने मदद का हाथ आगे बढ़ाया और शहीद के परिवारों को 22 लाख रुपये की मदद की। उनके इस कदम की केंद्रीय मंत्री किरन रिजिजू ने भी सराहना की।
सदी के महानायक अमिताभ बच्‍चन ने भी सीआरपीएफ जवानों के हर परिवार को 5 लाख रुपये की मदद की है।
खिलाड़ी कुमार के नाम से मशहूर अक्षय कुमार ने केंद्र सरकार के फंडरेजिंग इनिशटिव 'भारत के वीर' के जरिए 5 करोड़ का डोनेशन किया है।
पंजाबी और हिंदी फिल्‍म इंडस्‍ट्री के मशहूर ऐक्‍टर दिलजीत दोसांझ ने सीआरपीएफ जवानों के परिवारों के लिए 3 लाख का डोनेशन किया है।
म्‍यूजिक कंपोजर और सिंगर बादशाह ने सीआरपीएफ वाइव्‍स वेलफेअर एसोसिएशन फंड में 3 लाख रुपये डोनेट किए हैं।
हाल ही में रिलीज हुई फिल्‍म 'उरी: द सर्जिकल स्‍ट्राइक' की टीम ने अपने प्रॉडक्‍शन हाउस आरएसवीपी के साथ उरी अटैक/आर्मी वेलफेअर फंड, में 1 करोड़ का डोनेशन किया था। रॉनी स्‍क्रूवाला ने बताया कि उसका कुछ हिस्‍सा पुलवामा के पीड़ितों को भी जाएगा।
आने वाली कॉमिडी फिल्‍म 'टोटल धमाल' की टीम ने शहीदों के परिवारों को 50 लाख रुपये की मदद की है। यही नहीं, अजय देवगन ने ट्विटर पर घोषणा की कि मौजूदा हालात को देखते हुए पाकिस्‍तान में फिल्‍म रिलीज नहीं की जाएगी।
गुरुवार को पुलवामा में सीआरपीएफ के जवानों पर हुए आतंकी हमले के बाद पूरे देश समेत बॉलिवुड में भी पाकिस्तान के खिलाफ गुस्सा देखने को मिल रहा है। फिल्म ' टोटल धमाल ' के मेकर्स ने फिल्म को पाकिस्तान में न रिलीज करने का फैसला किया है। इसके अलावा टीम ने मिलकर शहीद जवानों के परिवार को 50 लाख रुपये देने का फैसला किया है। अब इस हमले के बाद सरकार के रुख पर ऐक्टर अजय देवगन ने बात की है।अजय देवगन अपनी फिल्म 'टोटल धमाल' के प्रमोशन के लिए दिल्ली आए थे। यहां उन्होंने जूमटीवी डॉट कॉम से खास बातचीत की। अजय देवगन से जब पूछा गया कि सरकार को आतंकवाद से लड़ने के लिए क्या कदम उठाने चाहिए। इसपर अजय ने कहा कि सरकार को बताने की जरूरत नहीं है कि सरकार को क्या करना चाहिए। अजय ने कहा, 'सरकार को बताने की जरूरत नहीं है कि उन्हें क्या करना चाहिए। वे जो भी कर सकते हैं वे कर रहे हैं। हम अपनी आर्मी और सरकार का समर्थन करते हैं। वे जो भी करेंगे, हम उनके साथ हैं।'पाकिस्तान से जंग के बारे में अजय देवगन ने कहा, 'जो कुछ भी हो सकता है, होना चाहिए। ऐसा नहीं है कि जंग एकमात्र रास्ता है। आपके हाथ में हथियार भी होना चाहिए, आपको बातचीत भी करनी चाहिए, आपको वो सबकुछ करना चाहिए जो आतंकवाद को हमेशा के लिए खत्म करने के लिए जरूरी है।'अजय देवगन ने फिल्म के डायरेक्टर इंद्र कुमार के साथ कहा कि वे बॉलिवुड असोसिएशन के पाकिस्तानी आर्टिस्ट्स को बैन करने के फैसले के साथ हैं। बता दें कि शुक्रवार को अजय देवगन की फिल्म 'टोटल धमाल' रिलीज हुई है। इस फिल्म में अजय के साथ माधुरी दीक्षित, अनिल कपूर, रितेश देशमुख, जावेद जाफरी, जॉनी लीवर और संजय मिश्रा भी हैं।</p><a href='../../../Output/output.html'> Back to Output page </a> </body></html>