<!DOCTYPE html><html><body><h1>'चुपके-चुपके' के रीमेक में धर्मेंद्र का रोल निभाएंगे Rajkummar Rao</h1><p><b>Authors : </b>No Author Specified</p><p><b>Published on : </b>20&#47;04&#47;2019, 11&#58;57&#58;05</p><p><b>Bollywood News: खबर आ रही है कि ऋषिकेश मुखर्जी की सुपरहिट कॉमिडी फिल्म 'चुपके-चुपके' का रीमेक बनने जा रहा है। बताया जा रहा है कि रीमेक में धर्मेंद्र वाला रोल ऐक्टर राजकुमार राव निभाएंगे।</b></p><img src="https://navbharattimes.indiatimes.com/thumb/msid-68963912,width-650,resizemode-4/weather.jpg" width="500" height="600"><p>X
राजकुमार राव की मां ने पत्रलेखा को लेकर कही थी यह बात
X
मशहूर फिल्म डायरेक्टर ऋषिकेश मुखर्जी की पॉप्युलर फिल्म ' चुपके-चुपके ' आई थी। इस फिल्म में धर्मेंद्र शर्मिला टैगोर और ओम प्रकाश मुख्य भूमिकाओं में थे। इस सदाबहार कॉमिडी फिल्म को बीते 11 अप्रैल को रिलीज हुए पूरे 44 साल हो गए। अब खबर आ रही है कि इस फिल्म का रीमेक बनने जा रहा है।सूत्रों के मुताबिक, प्रड्यूसर भूषण कुमार और लव रंजन मिलकर इस फिल्म का रीमेक बनाएंगे और फिल्म में धर्मेंद्र वाले रोल के लिए राजकुमार राव का नाम फाइनल किया गया है। फिल्म के एक नजदीकी सूत्र ने बताया, 'चुपके-चुपके बहुत सारे लोगों की फेवरिट फिल्म है जिसमें राजकुमार राव भी शामिल हैं। उन्हें इस फिल्म के रीमेक का आइडिया पसंद आया और वह फिल्म करने के लिए तैयार हो गए हैं। अभी फिल्म की स्क्रिप्ट लिखी जा रही है और अभी तक इसके डायरेक्टर और बाकी की कास्ट भी फाइनल होनी बाकी है।'बता दें कि फिल्म में धर्मेंद्र ने प्रफेसर परिमल और प्यारे मोहन का दोहरा किरदार निभाया था जबकि अमिताभ बच्चन ने प्रफेसर सुकुमार सिन्हा का रोल किया था। फिल्म में केश्टो मुखर्जी, असरानी और डेविड के भी महत्वपूर्ण किरदार थे। वैसे कम ही लोगों को पता है कि 'चुपके-चुपके' भी साल 1971 में आई उत्तम कुमार और माधबी मुखर्जी की फिल्म 'छद्माबेशी' का हिंदी अडैप्टेशन थी।</p><a href='../../../Output/output.html'> Back to Output page </a> </body></html>