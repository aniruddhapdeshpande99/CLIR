<!DOCTYPE html><html><body><h1>फिल्म 'Kalank' की लंबाई से खुश नहीं हैं सिनेमाघर मालिक</h1><p><b>Authors : </b>No Author Specified</p><p><b>Published on : </b>16&#47;04&#47;2019, 14&#58;59&#58;35</p><p><b>Bollywood News: बताया जा रहा है कि करण जौहर की फिल्म 'कलंक' की लंबाई काफी ज्यादा है। इसके कारण सिनेमाघरों के मालिक परेशान लग रहे हैं। जानें, और क्या-क्या बोले सिनेमाघरों के मालिक।</b></p><img src="https://navbharattimes.indiatimes.com/thumb/msid-68904521,width-650,resizemode-4/weather.jpg" width="500" height="600"><p>X
X
फिल्म ' कलंक ' रिलीज के लिए तैयार है। जहां दर्शक इस फिल्म का बेसब्री से इंतजार कर रहे हैं वहीं कुछ सिनेमाघरों के मालिक इस फिल्म से खुश नजर नहीं आ रहे हैं। दरअसल इस फिल्म को सीबीएफसी (सेंसर बोर्ड) ने यूए सर्टिफिकेट के साथ अप्रूव तो कर दिया है लेकिन सेंसर से अप्रूव हुई कॉपी का रन टाइम 2 घंटे 48 मिनट है और अगर फिल्म की कहानी दर्शकों को बांधे नहीं रख पाई तो वे इतनी लंबी फिल्म को नकार सकते हैं।साथ ही सिनेमाघर मालिकों का कहना है कि फिल्म के लंबे होने के कारण उनकी कमाई पर भी फर्क पड़ेगा। जयपुर के एंटरटेनमेंट पैराडाइज के मालिक का कहना है कि अगर आप इसमें इंटरवल और विज्ञापनों का टाइम भी जोड़ दिया जाए तो इस फिल्म का एक शो लगभग 3 घंटे 20 मिनट का होगा। इस तरह हम दिन भर में एक शो कम दिखा पाएंगे और हमारी कमाई पर फर्क पड़ेगा। हालांकि कुछ सिनेमाघर मालिक इस बात से सहमत तो हैं लेकिन वह यह भी कहते हैं अगले ही हफ्ते रिलीज हो रही 'अवेंजर: एंडगेम' का रन टाइम भी 3 घंटे 3 मिनट का है।इसी मुद्दे पर पीवीआर सिनेमा के सीईओ कमल ज्ञानचंदानी कहते हैं कि 'टाइटैनिक' भी 3 घंटे लंबी थी लेकिन दर्शकों ने उसे बड़े ध्यान से देखा। उन्होंने कहा, 'अगर फिल्म 6 घंटे भी लंबी है तो लोग उसे देखेंगे ही। अब फिल्म दिखाए जाने की भी परेशानी नहीं है क्योंकि देश में मल्टीप्लेक्स की बढ़ती संख्या के कारण काफी संख्या में स्क्रीन हैं।' ऐसा भी माना जा रहा है कि लंबी फिल्म होने के कारण और बेहद महंगी फिल्म होने के कारण इसकी टिकट भी 10-15 पर्सेंट महंगी होगी। सिनेमाघर मालिकों को डर है कि इस बात का भी फिल्म के दर्शकों पर अरस पड़ेगा।</p><a href='../../../Output/output.html'> Back to Output page </a> </body></html>