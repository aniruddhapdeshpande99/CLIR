<!DOCTYPE html><html><body><h1>पाकिस्तान में रिलीज नहीं होंगी सलमान की 'नोटबुक' और शाहिद की 'कबीर सिंह'</h1><p><b>Authors : </b>No Author Specified</p><p><b>Published on : </b>22&#47;02&#47;2019, 09&#58;22&#58;55</p><p><b>Bollywood News: पुलवामा में हुए आतंकवादी हमले के बाद पूरे देश के साथ ही बॉलिवुड भी गुस्से में है। इस हमले के बाद बॉलिवुड की कई फिल्मों की रिलीज पाकिस्तान में टाल दी गई है। वहीं, अब इस लिस्ट में नोटबुक और कबीर सिंह जैसी फिल्में भी जुड़ गई हैं।</b></p><img src="https://navbharattimes.indiatimes.com/thumb/msid-68106132,width-650,resizemode-4/weather.jpg" width="500" height="600"><p>पुलवामा अटैक: सिद्धू का सपॉर्ट करने पर कपिल शर्मा ट्रोल
X
X
में सीआरपीएफ पर हुए कायराना आतंकवादी हमले में 40 जवान शहीद होने के बाद पूरा देश गुस्से में है। इस हमले के बाद कई बॉलिवुड सिलेब्रिटीज ने शहीद जवानों के परिवारों को मदद करने के लिए दान दिया है। इसके अलावा बॉलिवुड कलाकारों ने सोशल मीडिया पर इसके प्रति अपने गुस्से का भी इजहार किया है।अभी की स्थिति को देखते हुए कई फिल्मकारों ने अपनी फिल्मों की पाकिस्तान में होने वाली रिलीज को भी रोक लिया है। इन फिल्मों में टोटल धमाल, लुका छुपी और अर्जुन पटियाला शामिल हैं। इस लिस्ट में अब सलमान खान की आने वाली फिल्म ' नोटबुक ' और शाहिद कपूर की ' कबीर सिंह ' भी शामिल हो गई हैं।एक प्रमोशनल इवेंट में नोटबुक के प्रड्यूसर मुराद खेतानी ने बताया कि उनकी फिल्म पाकिस्तान में रिलीज नहीं होगी। उन्होंने कहा, 'हम लोग अपनी फिल्म को पाकिस्तान में रिलीज नहीं करेंगे। इसके अलावा हमारी आने वाली फिल्म 'कबीर सिंह' और 'सैटलाइट शंकर' भी पाकिस्तान में रिलीज नहीं होंगी।'बता दें कि बॉलिवुड हिंदी फिल्मों की ही पाकिस्तान में नहीं टाली गई है बल्कि पाकिस्तानी कलाकारों के बॉलिवुड में काम करने पर रोक लगा दी गई है। इससे पहले सलमान की फिल्म से आतिफ असलम के गाने को भी रिप्लेस कर दिया गया है और उस गाने को दोबारा रिकॉर्ड किया जाएगा।</p><a href='../../../Output/output.html'> Back to Output page </a> </body></html>