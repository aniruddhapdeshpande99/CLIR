<!DOCTYPE html><html><body><h1>डायरेक्टर इंद्र कुमार ने याद की श्रीदेवी से हुई आखिरी बातचीत</h1><p><b>Authors : </b>No Author Specified</p><p><b>Published on : </b>22&#47;02&#47;2019, 09&#58;46&#58;14</p><p><b>Bollywood News: कुछ दिन पहले सोनम कपूर ने एक प्यारी सी याद शेयर की थी। अब फिल्म डायरेक्टर इंद्र कुमार ने श्रीदेवी से हुई अपनी आखिरी बातचीत के बारे में बताया है।</b></p><img src="https://navbharattimes.indiatimes.com/thumb/msid-68106458,width-650,resizemode-4/weather.jpg" width="500" height="600"><p>दिन बाद श्रीदेवी की पहली बरसी है। बीते साल 24 फरवरी को ही श्रीदेवी इस दुनिया को अलविदा कह गई थीं। ऐसे में उनके चाहने वाले उन्हें याद कर रहे हैं। हाल ही में उनके घर पर एक पूजा भी रखी गई थी। कुछ दिन पहले सोनम कपूर ने एक प्यारी सी याद शेयर की थी। अब फिल्म डायरेक्टर इंद्र कुमार ने श्रीदेवी से हुई अपनी आखिरी बातचीत के बारे में बताया है।इंद्र कुमार ने हाल ही में जूमटीवी डॉट कॉम से खास बातचीत की। इस बातचीत में उन्होंने श्रीदेवी को याद किया। इंद्र ने श्रीदेवी से हुई अपनी आखिरी बातचीत का भी जिक्र किया। इंद्र ने कहा, 'मुझे श्रीदेवी से मेरे दोस्त बोनी कपूर ने मिलवाया था। हमने कोई फिल्म साथ में नहीं की लेकिन हम कई बार मिले थे।'इंद्र ने आगे कहा, 'मैंने उनकी आखिरी फिल्म 'मॉम' देखी थी। मुझे यह फिल्म काफी पसंद आई थी। इसके बाद मैंने उन्हें कॉल किया था और हमारी करीब 15 मिनट बात हुई थी। मैंने उन्हें उन सीन्स के बारे में बताया था जिसमें उन्होंने बेहतरीन काम किया था। यह मेरी उनसे आखिरी बातचीत थी।'इंद्र का कहना है कि श्रीदेवी का अचानक चले जाना बेहद दुखद है। उनकी कमी को कोई पूरी नहीं कर सकता है। बता दें कि पिछले साल 24 फरवरी को श्रीदेवी का निधन हो गया था। वह दुबई में अपने भतीजे मोहित मारवाह की शादी में शामिल होने गई थीं। उनके होटेल के कमरे में उनका शव मिला था। कमरे के बाथटब में डूबने से उनकी मौत हो गई थी।</p><a href='../../../Output/output.html'> Back to Output page </a> </body></html>