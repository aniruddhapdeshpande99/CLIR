<!DOCTYPE html><html><body><h1>भाग्यश्री के बेटे अभिमन्यु की डेब्यू फिल्म 'मर्द को दर्द नहीं होता' का ट्रेलर रिलीज</h1><p><b>Authors : </b>No Author Specified</p><p><b>Published on : </b>08&#47;03&#47;2019, 13&#58;36&#58;37</p><p><b>Bollywood News: भाग्यश्री के बेटे अभिमन्यु की डेब्यू फिल्म 'मर्द को दर्द नहीं होता' का ट्रेलर रिलीज हो गया है। इस ट्रेलर में अभिमन्यु ऐक्टिंग के मामले में अच्छा परफॉर्म करते दिख रहे हैं।</b></p><img src="https://navbharattimes.indiatimes.com/thumb/msid-68316238,width-650,resizemode-4/weather.jpg" width="500" height="600"><p>सलमान खान के साथ रोमांटिक फिल्म 'मैंने प्यार किया' किया से बॉलिवुड में डेब्यू करने वाली भाग्यश्री का बेटा भी अब फिल्म इंडस्ट्री में कदम रखने जा रहा है। ऐक्ट्रेस के बेटे अभिमन्यु दासानी की पहली फिल्म ' मर्द को दर्द नहीं होता ' का ट्रेलर रिलीज कर दिया गया है, जिसमें दर्शक इस नए ऐक्टर के बढ़िया अभिनय की झलक देख सकते हैं।ट्रेलर की शुरुआत से लेकर आखिरी सीन तक एंटरटेनिंग है, जिससे यह साफ है कि यह फिल्म एंटरटेनमेंट का फुल पैकेज लेकर दर्शकों के सामने आने वाली है। चाहे इमोशन्स की बात हो या फिर ऐक्शन की अभिमन्यु बिल्कुल भी निराश करते नहीं दिखे। वहीं उनके साथ लीड रोल निभाने वाली अदाकारा राधिका मदन भी पहली बार स्क्रीन पर ऐक्शन सीक्वेंस करती नजर आने वाली हैं और उनका ऐक्शन अवतार भी दर्शकों को जरूर इम्प्रेस करेगा।फिल्म के ट्रेलर में इस्तेमाल किया गया बैकग्राउंड म्यूजिक भी काफी अच्छा है, जो सीन्स पर परफेक्टली फिट बैठता है। हटकर स्टोरी को अलग अंदाज में पेश करने की मेकर्स की यह कोशिश ऑडियंस को कितनी पसंद आती है, यह फिल्म की रिलीज के साथ ही पता चल सकेगा।'मर्द को दर्द नहीं होता' सूर्या नाम के ऐसे लड़के की कहानी है जिसके साथ बचपन में एक हादसा हो जाता है, उसके बाद से उसे एक ऐसी बीमारी हो जाती है कि उसे दर्द का एहसास होना बंद हो जाता है। सूर्या को बचपन से ही मार्शल आर्ट्स और ऐक्शन फिल्म्स का शौक रहता है, इसके लिए वह फिल्में देखने के साथ ही इन कलाओं को सीखता है।उसकी लाइफ में राधिका मदन का किरदार भी अहम रोल प्ले करता है। राधिका एक ऐसी लड़की का किरदार निभा रही हैं जो अकेले ही गुंडों को सबक सिखाने का दम रखती है। दोनों बचपन में दोस्त होते हैं, फिर बीच में जुदा हो जाते हैं। बड़े होने पर दोनों की मुलाकात होती है और उसके बाद एक बड़ा ट्विस्ट आता है, जो दोनों की जिंदगी को बदल देता है।बता दें कि, इस फिल्म में अभिमन्यु दासानी और राधिका मदान के साथ गुलशन देवहिया, महेश मांजरेकर और जिमित त्रिवेदी दिखाई देंगे। यह फिल्म 21 मार्च को सिनेमाघरों में रिलीज की जाएगी।</p><a href='../../../Output/output.html'> Back to Output page </a> </body></html>