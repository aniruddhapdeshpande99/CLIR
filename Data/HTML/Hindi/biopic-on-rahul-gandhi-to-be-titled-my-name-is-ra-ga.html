<!DOCTYPE html><html><body><h1>Rahul Gandhi Biopic: राहुल गांधी की भी बनेगी बायॉपिक, नाम होगा 'माय नेम इज रा गा'</h1><p><b>Authors : </b>No Author Specified</p><p><b>Published on : </b>09&#47;02&#47;2019, 14&#58;52&#58;35</p><p><b>Bollywood News: कांग्रेस अध्यक्ष राहुल गांधी के जीवन पर भी बायॉपिक बनने जा रही है। बताया जा रहा है कि इस फिल्म का नाम 'माय नेम इज रा गा' होगा। इससे पहले पीएम मोदी पर बनने वाली बायॉपिक की घोषणा पहले ही हो चुकी है।</b></p><img src="https://navbharattimes.indiatimes.com/thumb/msid-67913821,width-650,resizemode-4/weather.jpg" width="500" height="600"><p>माय नेम इज रा गा का टीजर
X
में आम चुनाव होने वाले हैं और सिल्वर स्क्रीन पर पॉलिटिकल ड्रामा फिल्में आने लगी हैं। पिछले महीने जनवरी में संजय बारू की किताब पर आधारित फिल्म 'द ऐक्सिडेंटल प्राइम मिनिस्टर' रिलीज हुई थी। इसके बाद खबर आई की पीएम मोदी की बायॉपिक भी बन रही है जिसमें विवेक ओबेरॉय प्रधानमंत्री नरेंद्र मोदी की भूमिका में दिखाई देंगे। अब खबर आ रही है कि कांग्रेस अध्यक्ष राहुल गांधी के जीवन पर भी बायॉपिक बनने जा रही है। बताया जा रहा है कि इस फिल्म का नाम ' माय नेम इज रा गा ' होगा।सूत्रों की मानें तो यह फिल्म पूरी होने वाली है और इसकी शुरुआत पूर्व प्रधानमंत्री इंदिरा गांधी की हत्या से शुरू होती है और आने वाले आम चुनावों के पहले के हालिया समय में खत्म हो जाती है। जर्नलिस्ट से डायरेक्टर बने रूपेश पॉल ने इस फिल्म की स्क्रिप्ट भी लिखी है। उन्होंने कहा, 'मेरी फिल्म राहुल गांधी के बचपन के दिनों से शुरू होती है और वर्तमान समय में राहुल के पॉलिटिकल विवादों को भी दिखाती है। यह राहुल की जिंदगी के महत्वपूर्ण पहलुओं जैसे स्टूडेंट के रूप में यूएस में उनकी जिंदगी और कांग्रेस के अध्यक्ष बनने को दिखाया गया है।' देखें, फिल्म का टीजर:रूपेश ने कहा कि वह उनका किसी भी पॉलिटिकल लीडर से कोई संबंध नहीं है। जहां तक गांधी परिवार से अनुमति लेने का सवाल है तो इस पर उन्होंने कहा कि सारी जानकारियां पब्लिक डोमेन में उपलब्ध हैं। उन्होंने कहा कि उनकी फिल्म फैक्ट्स पर आधारित है और इसके लिए किसी तरह के क्लियरेंस की जरूरत नहीं है।फिल्म में अश्विनी कुमार राहुल गांधी की भूमिका निभा रहे हैं जबकि हिमंत कपाडिया नरेंद्र मोदी का रोल निभाते नजर आएंगे। रुपेश ने कहा, 'मैं फिल्म में बड़े नामों को लेना चाहता था लेकिन अभी की राजनीतिक परिस्थितियों को देखते हुए हर कोई इससे बच रहा है। मैं अभी फिल्म के बचे हुए हिस्सों के लिए बड़े ऐक्टर्स को लेना चाहता हूं।' सेंसर की समस्या पर उन्होंने कहा, 'मुझे नहीं लगता कि इस पर कोई मुद्दा बनेगा क्योंकि फिल्म बनाने का उद्देश्य किसी की इमेज को खराब करना नहीं है।'बता दें कि जहां 'द ऐक्सिडेंटल प्राइम मिनिस्टर' में अनुपम खेर ने मनमोहन सिंह की भूमिका निभाई थी वहीं इस फिल्म में पूर्व पीएम की भूमिका उनके भाई राजू खेर निभाते नजर आएंगे। रुपेश ने बताया कि कई लोगों ने इस किरदार को किए जाने से इनकार कर दिया था लेकिन बाद में राजू खेर इस रोल के लिए मान गए।</p><a href='../../../Output/output.html'> Back to Output page </a> </body></html>