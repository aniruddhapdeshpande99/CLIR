<!DOCTYPE html><html><body><h1>नेस वाडिया की एयरलाइन ने कहा, Preity Zinta को फ्लाइट से ट्रैवल करने से नहीं रोका गया</h1><p><b>Authors : </b>No Author Specified</p><p><b>Published on : </b>07&#47;04&#47;2019, 18&#58;20&#58;53</p><p><b>Bollywood News: प्रीति जिंटा 6 अप्रैल को उस वक्‍त चर्चा में आईं जब खबरें आईं कि ऐक्‍ट्रेस को उनके एक्‍स-बॉयफ्रेंड नेस वाडिया की एयरलाइन में ट्रैवल करने से रोक दिया गया। हालांकि, एयरलाइन ने इन रिपोर्ट्स को रविवार को खारिज कर दिया।</b></p><img src="https://navbharattimes.indiatimes.com/thumb/msid-66694413,width-650,resizemode-4/weather.jpg" width="500" height="600"><p>#MeToo पर प्रीति जिंटा के बयान से मचा बवाल
X
बॉलिवुड ऐक्‍ट्रेस प्रीति जिंटा 6 अप्रैल को उस वक्‍त चर्चा में आ गईं जब खबरें आईं कि ऐक्‍ट्रेस को उनके एक्‍स-बॉयफ्रेंड नेस वाडिया की एयरलाइन में ट्रैवल करने से रोक दिया गया।हालांकि, एयरलाइन ने इन रिपोर्ट्स को रविवार को खारिज करते हुए कहा कि जो भी दावे किए गए, वह गलत हैं। रिपोर्ट्स के मुताबिक, प्रीति को मुंबई से सुबह 8.30 बजे की फ्लाइट में बोर्डिंग करनी थी लेकिन उनके एयरपोर्ट पहुंचने से कुछ ही समय पहले उनके स्‍टाफ ने उन्‍हें बताया कि उनके (प्रीति) बोर्डिंग पास को एयरपोर्ट ऑफिशल्‍स द्वारा वापस ले लिया गया है।जब प्रीति ने इस बारे में सफाई मांगी तो एयरलाइंस द्वारा बताया गया कि उन्‍हें वाडिया ग्रुप की तरफ से सख्‍त निर्देश हैं कि उन्‍हें (प्रीति) इस एयरलाइन में न ट्रैवल करने दिया जाए।हालांकि, अब एयरलाइन ने एक स्‍टेटमेंट जारी किया है जिसमें कहा गया है कि वे ऐसे किसी भी ऐक्‍शन से इनकार करते हैं। एयरलाइन की मानें तो प्रीति 30 मार्च को फ्लाइट से मुंबई से चंडीगढ़ गईं। इसके बाद 2 अप्रैल को उन्‍होंने चंडीगढ़ से मुंबई की रिटर्न फ्लाइट बुक की।बता दें, प्रीति जिन्‍होंने अमेरिकी फाइनैंशल एनालिस्ट जीन गुडइनफ से शादी की है, वह पहले नेस वाडिया के साथ रिलेशनशिप में थीं।</p><a href='../../../Output/output.html'> Back to Output page </a> </body></html>