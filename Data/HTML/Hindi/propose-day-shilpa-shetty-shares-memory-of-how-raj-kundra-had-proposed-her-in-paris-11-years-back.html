<!DOCTYPE html><html><body><h1>Shilpa Shetty's Propose Day: Shilpa Shetty Shares Memory of How Raj Kundra had Proposed Her in Paris 11 Years Ago - प्रपोज डे पर शिल्पा शेट्टी ने बताया कैसे राज कुंद्रा ने उन्हें किया था प्रपोज</h1><p><b>Authors : </b>No Author Specified</p><p><b>Published on : </b>08&#47;02&#47;2019, 11&#58;55&#58;11</p><p><b>Bollywood News: वैलंटाइंस वीक शुरू हो चुका है। इस वीक के दूसरे दिन यानी 8 फरवरी को प्रपोज डे है। इस मौके पर शिल्पा शेट्टी ने एक रोमांटिक याद फैन्स के साथ शेयर की।</b></p><img src="https://navbharattimes.indiatimes.com/thumb/msid-67896592,width-650,resizemode-4/weather.jpg" width="500" height="600"><p>दूसरे दिन यानी 8 फरवरी को प्रपोज डे मनाया जा रहा है। इस दिन को शिल्पा शेट्टी ने भी पति राज कुंद्रा के लिए खास बनाया और एक बेहद रोमांटिक फोटो के साथ प्यारी याद शेयर की। उन्होंने बताया कि कैसे राज ने उन्हें प्रपोज किया था। वह याद आज भी उनके लिए बेहद स्पेशल है। शिल्पा शेट्टी कुंद्रा ने अपने इंस्टाग्राम पोस्ट पर एक फोटो शेयर की है, जिसमें वह बेहद खूबसूरत रेड गाउन में नजर आ रही हैं। उनके साथ राज कुंद्रा बैठे दिख रहे हैं जो ब्लैक सूट में डैशिंग लग रहे हैं। इस तस्वीर में वह एक हाथ में शैंपेन का ग्लास पकड़े हैं तो दूसरे में शिल्पा का हाथ थामे हुए हैं, जिसमें डायमंड रिंग नजर आ रही है।फोटो के साथ इस पल की यादें शेयर करते हुए शिल्पा ने बताया कि कैसे राज ने उन्हें प्रपोज किया था, 'मेजर थ्रोबैक... यह फोटो 11 साल पुराना है जब आपने मुझे प्रपोज किया था। मुझे अभी भी याद है आपने Le Grand Hotel Paris के पूरे बैंक्विट हॉल को बुक किया था और मुझे यह कहकर बुलाया था कि हमें दोस्तों के साथ अर्ली सपर करना है। रिंग देख मैं सरप्राइज हो गई थी। हॉल में लेडी इन रेड लाइव म्यूजिक के जरिए बजाया जा रहा था। इस दौरान आप अपने एक घुटने पर बैठे और मुझे प्रपोज किया। पेरिस और पूरी सेटिंग... यह ऐसा प्रपोजल था जिसका मैं (हर लड़की) सपना देखती है। आप तभी से मेरे सभी सपने पूरे करते आ रहे हैं।'उन्होंने आगे लिखा, 'इस सीन को आपने डायरेक्टोरियल वेंचर तेरी याद में रीक्रिएट होता देख मैं बहुत भावुक महसूस कर रही हूं। बहुत सारी यादे हैं। कुकी आप मेरे आज और हमेशा के लिए वैलंटाइन हैं। आपको एक और सफलता के लिए बधाई।'</p><a href='../../../Output/output.html'> Back to Output page </a> </body></html>