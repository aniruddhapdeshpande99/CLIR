<!DOCTYPE html><html><body><h1>जानें, मेकर्स ने पाइरेसी साइट Torrent पर क्यों खुद ही पोस्ट कर दी फिल्म 'Uri'</h1><p><b>Authors : </b>No Author Specified</p><p><b>Published on : </b>17&#47;01&#47;2019, 11&#58;11&#58;48</p><p><b>Bollywood News: Uri Movie Download: पाइरेसी से बचने की कोशिश में 'uri' मेकर्स ने एक मजेदार कदम उठाया है। पाइरेसी साइट torrents पर जब लोग करीब 4 जीबी की इस फाइल को डाइनलोड कर रहे हैं तो देखिए उन्हें क्या देखने को मिला।</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>X
Uri Movie Review: कैसी है विकी कौशल की फिल्म 'उरी: द सर्जिकल स्ट्राइक'
X
Uri Public Review: पहला शो देखने के बाद क्या बोली पब्लिक?
X
'उरी: द सर्जिकल स्ट्राइक' (URI: The Surgical Strike) बीते शुक्रवार को रिलीज़ हुई है और लोग इस फिल्म को काफी पसंद कर रहे हैं। कई लोग ऐसे हैं, जो सिनेमाघरों में फिल्मों पर अपने पैसे खर्च नहीं करना चाहते। ऐसा ही कुछ 'उरी' के साथ भी हो रहा है, क्योंकि कुछ लोग इस फिल्म को ऑनलाइन डाउनलोड करने की जुगत में दुनिया की सबसे बड़ी पाइरेसी साइट torrents के चक्कर भी लगा रहे हैं।निर्देशक आदित्य धर की यह फिल्म असली घटना पर आधारित है। यह फिल्म साल 2016 में भारतीय सेनाओं द्वारा पाकिस्तान में घुसकर की गई सर्जिकल स्ट्राइक वाली घटना पर बेस्ड है, जो इंडियन बॉक्स ऑफिस पर खूब धमाल भी मचा रही है। फिल्म बॉक्स ऑफिस पर 50 करोड़ का आकड़ा पार कर चुकी है। मेकर्स ने काफी कोशिशें की हैं कि यह फिल्म पाइरेसी वेबसाइट torrent से बचाया जा सके और इसी कोशिशों में इस बार मेकर्स ने ही खुद ही अपनी इस फिल्म को इस साइट पर डाल दिया है। दरअसल मेकर्स ने पाइरेसी फिल्म देखने वालों को मजा चखाने के लिए 'उरी' का एक विडियो क्लिप टॉरंट पर डाला है।बताया गया है कि यहां मौजूद फिल्म'उरी' की करीब 4GB मूवी फाइल जैसे ही आप डाउनलोड करेंगे तो जो आपको देखने को मिलेगा वह कुछ और ही है। नीचे देखिए यह विडियो।विडियो में मूवी के कुछ शुरुआती सीन हैं, जिसमें सर्जिकल स्ट्राइक को लेकर ऐक्टर्स चर्चा कर रहे हैं, लेकिन जैसे आप यह देखते हुए खुश होते हैं कि आपको फिल्म की पाइरेटेड कॉपी मिल गई है तो ऐक्टर्स की बातें सुनकर आप खुद ठगा हुआ सा महसूस करेंगे, क्योंकि यह वैसे लोगों को ही बेवकूफ बनाने के लिए डाली गई है, जो फिल्मों को पाइरेसी वेबसाइट पर ढूंढने में अपना वक्त गंवाते हैं।इसमें यामी गौतम कह रही हैं, 'सर्जिकल स्ट्राइक 0400 hours पर स्टार्ट होगी और उनकी आर्मी को पता भी नहीं चलेगा कि क्या हुआ।' इसके वाद विकी कौशल कहते हैं, 'ठीक उसी तरह जैसे इस वक्त हम आपकी स्क्रीन में घुस गए हैं और आपको पता भी नहीं चला।' यामि फिर कहती हैं, 'आपको क्या लगा? जब हमारी आर्मी उनकी सरजमीं में घुसकर आतंकवादियों को मार सकती है तो क्या हम आपके torrent में नहीं घुस सकते?'इसके बाद विकी कौशल कहते हैं, 'पिक्चर देखिए, गर्व से थिअटर में जाकर'। यामी और विकी कहते हैं, 'चोरी छिपे गैर-कानूनी डाउनलोड करके नहीं। ये नया हिन्दुस्तान है। ये घर में घुसेगा भी और मारेगा भी।'</p><a href='../../../Output/output.html'> Back to Output page </a> </body></html>