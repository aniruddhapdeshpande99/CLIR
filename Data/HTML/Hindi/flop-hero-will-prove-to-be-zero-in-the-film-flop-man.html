<!DOCTYPE html><html><body><h1>‘फ्लॉप आदमी’ पर बनी फिल्म में ‘फ्लॉप हीरो’, जीरो साबित होगी : कांग्रेस</h1><p><b>Authors : </b>No Author Specified</p><p><b>Published on : </b>03&#47;04&#47;2019, 20&#58;23&#58;32</p><p><b>Bollywood News: नयी दिल्ली, तीन अप्रैल (भाषा) कांग्रेस ने प्रधानमंत्री नरेंद्र मोदी के जीवन पर आधारित फिल्म ‘पीएम नरेंद्र’ मोदी को लेकर बुधवार को कटाक्ष करते हुए कहा कि ‘फ्लॉप आदमी’ के जीवन पर बनी फिल्म में ‘फ्लॉप हीरो’ ने काम किया है। पार्टी के मुख्य प्रवक्ता रणदीप सुरजेवाला ने यह भी दावा किया कि फिल्म ‘जीरो’ साबित होने वाली है। उन्होंने फिल्म के बारे में पूछे जाने पर कहा, ‘‘ हमने कहा है कि चुनाव आयोग को संज्ञान लेना चाहिए, बाकी बोगस फिल्म है, फ्लॉप हीरो की है, फ्लॉप प्रॉड्यूसर है, और फ्लॉप आदमी पर बनाई</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>नयी दिल्ली, तीन अप्रैल (भाषा) कांग्रेस ने प्रधानमंत्री नरेंद्र मोदी के जीवन पर आधारित फिल्म ‘पीएम नरेंद्र’ मोदी को लेकर बुधवार को कटाक्ष करते हुए कहा कि ‘फ्लॉप आदमी’ के जीवन पर बनी फिल्म में ‘फ्लॉप हीरो’ ने काम किया है। पार्टी के मुख्य प्रवक्ता रणदीप सुरजेवाला ने यह भी दावा किया कि फिल्म ‘जीरो’ साबित होने वाली है। उन्होंने फिल्म के बारे में पूछे जाने पर कहा, ‘‘ हमने कहा है कि चुनाव आयोग को संज्ञान लेना चाहिए, बाकी बोगस फिल्म है, फ्लॉप हीरो की है, फ्लॉप प्रॉड्यूसर है, और फ्लॉप आदमी पर बनाई गई है और जीरो साबित होगी।’’ गौरतलब है कि विवेक ओबरॉय अभिनीत फिल्म ‘पीएम नरेंद्र मोदी’ आगामी पांच अप्रैल को रिलीज होने वाली है। कांग्रेस ने फिल्म की रिलीज रोकने के लिए चुनाव आयोग से मांग कर रखी है। ‘नमो टीवी’ के संदर्भ में सुरजेवाला ने कहा, ‘‘प्रजातंत्र की कितनी परिपाटियों को अपने पांव और अहंकार के नीचे तोड़ेंगे और मरोड़ेंगे मोदी जी आप? संविधान और कानून का इतनी निर्लज्जता से कितनी बार और उल्लंघन करेंगे मोदी जी आप? इस देश में संस्थानों और संस्थाओं समेत चुनाव आयोग जैसी संस्थाओं के, मंत्रालयों के अधिकारों का कितना और हनन करेंगे?’’ उन्होंन कहा कि चुनाव आयोग को इस पर अंकुश लगाना चाहिए।</p><a href='../../../Output/output.html'> Back to Output page </a> </body></html>