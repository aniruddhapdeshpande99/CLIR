<!DOCTYPE html><html><body><h1>शादी हुई नहीं कि आपको इन सिलेब्रिटीज का बेबी बंप दिखने लगा!</h1><p><b>Authors : </b>No Author Specified</p><p><b>Published on : </b>07&#47;03&#47;2019, 08&#58;13&#58;55</p><p><b>Bollywood News: रणवीर के साथ साइड ऐंगल की पिक्चर्स में दीपिका की टमी जरा सी बाहर क्या दिखी, लोगों ने उसे बेबी बंप करार दे दिया। जबकि, इसी इवेंट की दूसरी तस्वीरों में दीपिका की टमी बिलकुल फ्लैट दिख रही है।</b></p><img src="https://navbharattimes.indiatimes.com/thumb/msid-68296215,width-650,resizemode-4/weather.jpg" width="500" height="600"><p>की ग्लोबल स्टार प्रियंका चोपड़ा करीब दो हफ्ते पहले न्यू यॉर्क फैशन वीक में पहुंची थीं। यहां ग्रे कलर की चेक्ड शॉर्ट स्कर्ट और जैकेट में वह हमेशा की तरह बेहद स्टाइलिश लग रही थीं, लेकिन इस स्लिम फिट स्कर्ट में उनकी टमी थोड़ी उभरी हुई दिख रही थी। फिर क्या था, दुनिया भर में शोर मच गया कि प्रियंका के घर जल्द ही नन्हा-मुन्ना आने वाला है। शोरशराबा ज्यादा बढ़ा, तो प्रियंका की मां मधु चोपड़ा को सफाई देनी पड़ी कि नहीं भई, प्रियंका अभी ऐसी कोई खुशखबरी नहीं देने वाली हैं। यह सारा दोष खराब कैमरा ऐंगल का है।अभी प्रियंका की प्रेग्नेंसी की ये अफवाहें थमी ही थीं कि बॉलिवुड की एक और हॉट ऐक्ट्रेस दीपिका पादुकोण के प्रेग्नेंट होने की खबर सुर्खियां बन गईं। दीपिका पिछले दिनों पति रणवीर सिंह के साथ एक अवॉर्ड शो में गई थीं, जहां ब्लैक कलर के गाउन में वह बहुत खूबसूरत दिख रही थीं। यहां रणवीर के साथ साइड ऐंगल की पिक्चर्स में दीपिका की टमी जरा सी बाहर क्या दिखी, लोगों ने उसे बेबी बंप करार दे दिया। चर्चा तेज हो गई कि दीपिका खुशखबरी देने वाली हैं। जबकि, इसी इवेंट की दूसरी तस्वीरों में दीपिका की टमी बिलकुल फ्लैट दिख रही है। गौर करने वाली बात यह भी है कि प्रियंका की शादी को अभी सिर्फ तीन महीने और दीपिका की शादी को साढ़े तीन महीने ही हुए हैं।आमतौर पर पहली प्रेग्नेंसी में इतने कम वक्त में बेबी बंप दिखता भी नहीं है, लेकिन हमारी सोसायटी में यह आम चलन है कि लड़की की शादी होते ही उससे खुशखबरी देने (बच्चा पैदा करने) की उम्मीद की जाने लगती है। फिर, वह कोई आम लड़की हो या दीपिका-प्रियंका जैसी सिलेब्रिटी, शादी होने के बाद उससे अगला सवाल यही होता है कि वह मां कब बनेगी?इस बारे में ऐक्ट्रेस अनुष्का शर्मा ने कहा, 'मुझे ऐसे सवाल बहुत रिग्रेसिव लगते हैं। ऐसा लगता है कि जैसे कोई ताऊ जी पूछ रहे हैं। मुझे पता नहीं ये खबरें कहां से आती हैं, क्योंकि प्रेग्नेंसी जैसी चीज कोई छिपा नहीं सकता है। आप शादी तो फिर भी छिपा सकते हैं, लेकिन प्रेग्नेंसी नहीं।'वहीं, विद्या बालन का कहना है, 'ऐसा क्यों है कि जब कोई शादीशुदा महिला डॉक्टर के पास जाती है, तो उसके प्रेग्नेंट होने की फुसफुसाहट शुरू हो जाती है? पता नहीं, लोगों में बच्चों को लेकर यह फितूर क्यों है? मैं बच्चा पैदा करने की मशीन नहीं हूं।'</p><a href='../../../Output/output.html'> Back to Output page </a> </body></html>