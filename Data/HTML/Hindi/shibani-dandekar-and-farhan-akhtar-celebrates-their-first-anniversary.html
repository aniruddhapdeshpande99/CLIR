<!DOCTYPE html><html><body><h1>शिबानी दांडेकर और फरहान अख्तर ने मनाई पहली एनवर्सरी, समझिए इमोजी के इशारे</h1><p><b>Authors : </b>No Author Specified</p><p><b>Published on : </b>21&#47;02&#47;2019, 23&#58;10&#58;15</p><p><b>Bollywood News: फरहान अख्तर और शिबानी दांडेकर को रिलेशनशिप में आए एक साल पूरा हो चुका है। इस मौके पर दोनों मेक्सिको में छुट्टी बिता रहे हैं औऱ प्यारी तस्वीर पोस्ट की है।</b></p><img src="https://navbharattimes.indiatimes.com/thumb/msid-65499398,width-650,resizemode-4/weather.jpg" width="500" height="600"><p>टीवी वीजे, ऐक्टर, सिंगर, मॉडल और डान्सर शिबानी दांडेकर काफी मल्टी-टैलंटेड हैं। हाल में उन्होंने सोशल मीडिया पर अपनी कुछ बेहद बोल्ड तस्वीरें शेयर कीं हैं। शिबानी की इन तस्वीरों ने इंटरनेट जगत में सनसनी मचा दी है।
शिबानी ने अपने करियर की शुरुआत अमेरिकन टेलिविजन शो 'नमस्ते अमेरिका' से की थी। इसके बाद उन्होंने 'वी देसी' और 'एशियन वैराइटी शो' जैसे टीव शो को होस्ट किया।
शिबानी ने अमेरिका की अटलांटिक सिटी में शाहरुख खान के शो 'एन इवनिंग विद शाहरुख खान' को होस्ट किया था।
शिबानी ने भारत वापस लौटकर इंडियन टेलिविजन पर भी काम करना शुरू कर दिया। उन्होंने डान्स टीवी रिऐलिटी शो 'झलक दिखला जा' में भी भाग लिया था।
शिबानी ने सोनी मैक्स टेलिविजन पर इंडियन प्रीमियर लीग के शो एक्स्ट्रा इनिंग को भी को-होस्ट किया था।
शिबानी ने फिल्मों में डेब्यू मराठी फिल्म 'टाइमपास' से किया। इस फिल्म में उन्होंने एक आयटम सॉन्ग किया था। इसके बाद उन्होंने एक और मराठी फिल्म 'संघर्ष' में भी काम किया।
शिबानी ने हिंदी फिल्म रॉय, शानदार, सुल्तान, नाम शबाना, नूर और भावेश जोशी में भी काम किया है।
हाल में ऐसी खबरें आई थीं कि शिबानी दांडेकर का कथित तौर पर फरहान अख्तर के साथ अफेयर चल रहा है।
यह कुछ ही दिन पहले की बात लगती है जब शिबानी दांडेकर और फरहान अख्तर के रिलेशन की खबरें आई थीं पर दोनों को रिलेशन में आए 1 साल हो चुका है।जी हां, दोनों ने अपने इंस्टाग्राम अकाउंट पर प्यारी तस्वीर शेयर की है और लिखा है Three Six Five (365)। दोनों ने तस्वीरें और कैप्शन तो एक से डाले हैं लेकिन इमोजी अलग हैं। फरहान ने 'ट्रोफी' का इमोजी बनाया है वहीं शिबानी ने 'शूट मी' 'LOL' के इमोजी बनाए हैं।एनवर्सरी पोस्ट से साफ होता है कि शिबानी और फरहान इस वक्त मेक्सिको में छुट्टियां क्यों बिता रहे हैं।बीते दिनों जब शिबानी से उनके और फरहान के रिश्ते के बारे में पूछा गया था तो उन्होंने बताया था, 'मुझे लगता है कि एक तस्वीर एक हजार शब्द बयान करती है। जब मैं कुछ पोस्ट करती हूं तो लोगों को दिखाई दे जाता है। मुझे नहीं लगता कि आपको कैप्शन लिखने या कुछ कहने की जरूरत है। फोटो में सब साफ होता है।'</p><a href='../../../Output/output.html'> Back to Output page </a> </body></html>