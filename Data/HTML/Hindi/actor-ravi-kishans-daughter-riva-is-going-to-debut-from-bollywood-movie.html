<!DOCTYPE html><html><body><h1>बॉलिवुड से डेब्‍यू करेंगी भोजपुरी ऐक्‍टर रवि किशन की बेटी रीवा</h1><p><b>Authors : </b>No Author Specified</p><p><b>Published on : </b>29&#47;01&#47;2019, 18&#58;19&#58;05</p><p><b>Bollywood News: हाल ही में बॉलिवुड में कई स्‍टार किड्स ने कदम रखा है। इसमें जाह्नवी कपूर और सारा अली खान के नाम शामिल हैं। वहीं अनन्‍या पांडेय भी इसी कड़ी का हिस्‍सा बनने जा रही हैं। इसके अलावा एक और नाम सामने आया है, भोजपुरी ऐक्‍टर रवि किशन की बेटी का। आइए जानते हैं।</b></p><img src="https://navbharattimes.indiatimes.com/thumb/msid-67740855,width-650,resizemode-4/weather.jpg" width="500" height="600"><p>में लगातार नए सितारों का आना और उनके बीच बेहतर से बेहतर करने की लगन आजकल साफ देखने को मिल रही है। पहले दिवंगत अभिनेत्री श्रीदेवी की बेटी जाह्नवी कपूर ने फिल्‍म 'धड़क' से अपनी जगह बनाई। इसके बाद ऐक्‍टर सैफ अली खान की बेटी सारा अली खान ने फिल्‍म 'केदारनाथ' में जबरदस्‍त ऐक्टिंग करके लोगों को अपना दीवाना बना लिया। अब बारी है भोजपुरी सिनेमा के सुपर स्‍टार कहे जाने वाले ऐक्‍टर रवि किशन की बेटी रीवा की। वह भी जल्‍दी ही बॉलिवुड से डेब्‍यू करने जा रही हैं।मीडिया रिपोर्ट्स के मुताबिक रीवा की इस डेब्‍यू फिल्‍म 'सब कुशल मंगल' का निर्देशन करण कश्‍यप करेंगे। इसकी प्रड्यूसर होंगी नितिन मनमोहन की बेटी प्राची। बता दें कि यह वही प्रड्यूसर हैं, जिन्‍होंने रवि किशन को बॉलिवुड में पहचान दिलाई थी। इनकी ही फिल्‍म 'आर्मी' थी, जिसने रवि किशन को बॉलिवुड में भी स्‍थापित किया था। वहीं रीवा के बारे में बात करें तो उन्‍होंने नसीरूद्दीन शाह के प्‍ले ग्रुप से अभिनय सीखा है। इसके अलावा उन्‍होंने अमेरिका के एक्टिंग कॉर्प संस्‍थान से भी ऐक्टिंग के गुर सीखे हैं।बता दें कि इस फिल्‍म से ऐक्‍ट्रेस पद्मिनी कोल्‍हापुरे और फिल्‍ममेकर प्रदीप शर्मा के बेटे प्रियांक शर्मा भी फिल्‍मों में डेब्‍यू करने के लिए तैयार हैं। इस संबंध में पद्मिनी कोल्‍हापुरे ने याद करते हुए बताया कि जब प्रियांक स्‍कूल में थे, तो उनका इंट्रेस्‍ट ड्रामा जैसी चीजों में था। उनके टीचर हमेशा उनकी तारीफ करते थे। उन्‍होंने बताया कि प्रियांक को फिल्‍मों का काफी शौक है और न्‍यू यॉर्क के ली स्‍ट्रैसबर्ग इंस्‍टिट्यूट से उन्‍होंने एक साल का ऐक्‍टिंग कोर्स भी किया है।वहीं, प्रड्यूसर प्राची ने बताया, इस फिल्‍म में रीवा और प्रियांक शर्मा के अलावा अक्षय खन्‍ना भी नजर आएंगे। उन्‍होंने बताया कि फिल्‍म की कहानी झारखंड की पृष्‍ठभूमि पर है जहां टीम 45 दिनों तक शूट करेगी। शूट फरवरी के आखिर में शुरू होगा।</p><a href='../../../Output/output.html'> Back to Output page </a> </body></html>