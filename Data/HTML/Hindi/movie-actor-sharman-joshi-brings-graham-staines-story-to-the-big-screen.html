<!DOCTYPE html><html><body><h1>'द लीस्‍ट ऑफ दीज: द ग्राहम स्‍टेन्‍स स्‍टोरी' में पत्रकार के रोल में दिखेंगे शरमन जोशी</h1><p><b>Authors : </b>No Author Specified</p><p><b>Published on : </b>20&#47;02&#47;2019, 11&#58;05&#58;01</p><p><b>Bollywood News: यह कहानी 1999 की है जब ओडिशा में एक ऑस्‍ट्रेलियन मिशनरी को कुष्ठ रोगियों के साथ जला दिया गया था। यह मिशनरी चैरिटेबल कामों के लिए थी। आरोप है कि इसके पीछे बजरंग दल का हाथ था।</b></p><img src="https://navbharattimes.indiatimes.com/thumb/msid-68074547,width-650,resizemode-4/weather.jpg" width="500" height="600"><p>एक साथ काम करने के दौरान शरमन जोशी और सनी लियोनी ने की खूब मस्ती
X
बॉलिवुड ऐक्‍टर शरमन जोशी अपनी अगली फिल्‍म ' द लीस्‍ट ऑफ दीज: द ग्राहम स्‍टेन्‍स स्‍टोरी ' में एक पत्रकार के रोल में नजर आएंगे। यह कहानी 1999 की है जब ओडिशा में एक ऑस्‍ट्रेलियन मिशनरी को कुष्ठ रोगियों के साथ जला दिया गया था। यह मिशनरी चैरिटेबल कामों के लिए थी। आरोप है कि इसके पीछे बजरंग दल का हाथ था।लोकल्‍स के मुताबिक, ऐसा इसलिए हुआ क्‍योंकि उन्‍हें लगता था कि वह अपने हिंदू मरीजों को फुसलाकर ईसाई कम्‍युनिटी में कन्‍वर्ट कर रहा है। स्‍टेन्‍स के साथ उनके दोनों बच्‍चे फिलिप (10) और टिमोथी (6) की भी मृत्‍यु हो जाती है। यह 23 जनवरी की रात में होती है जब सभी मनोहरपुर गांव के स्‍टेशन पर सो रहे होते हैं।फिल्‍म के बारे में बात करते हुए शरमन ने कहा, 'स्‍टेन्‍स की कहानी मौजूदा वक्‍त में प्रासंगिक है क्‍योंकि आज टॉलरेंस की जरूरत है। जो भी हुआ, वह दुखद था।'बता दें, 2003 में बजरंग दल के ऐक्‍टिविस्‍ट दारा सिंह को मर्डर का दोषी माना गया था और उसे उम्रकैद की सजा सुनाई जाती है। हालांकि, स्‍टेन्‍स की पत्‍नी ग्‍लेड्स उसे माफ कर देती हैं। उन्‍हें उम्मीद होती है कि उसे अपने किए पर पछतावा होगा और वह खुद में सुधार करेगा। ग्‍लेड्स उसके बाद से भारत में ही रहने लगीं और 2004 तक उन्‍होंने कुष्ठ रोगियों की सेवा की। इसके बाद वह ऑस्‍ट्रेलिया लौट गईं। उसके बाद उन्‍हें पद्मश्री से सम्‍मानित किया गया।शरमन ने आगे कहा, 'ह्यूमन इमोशन्‍स पूरी दुनिया में एक जैसे हैं और उसे पर्दे पर उतारना हमेशा एक चैलेंज होता है। मैं बहुत छोटा था जब यह घटना हुई लेकिन मुझे याद है कि मुझ पर इस घटना का काफी असर हुआ और मैं सोचता था कि ऐसा क्‍यों हुआ। जब फिल्‍म पर काम शुरू हुआ तब रहस्‍य सुलझ पाया।'फिल्म की शूटिंग हैदराबाद, ओडिशा और आंध्र प्रदेश की एक छोटी वैली में हुई है। अमेरिकन-इंडियन प्रॉडक्‍शन की इस फिल्‍म का डायरेक्‍शन अनीस डेनियल ने किया है जिसमें हॉलिवुड ऐक्‍टर्स स्‍टीफन बाल्‍डविन और शारी रिग्‍बी भी नजर आएंगे।</p><a href='../../../Output/output.html'> Back to Output page </a> </body></html>