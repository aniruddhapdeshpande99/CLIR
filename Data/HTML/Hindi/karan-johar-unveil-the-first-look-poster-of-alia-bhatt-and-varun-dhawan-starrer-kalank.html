<!DOCTYPE html><html><body><h1>आलिया और वरुण की फिल्म 'कलंक' का फर्स्ट लुक पोस्टर करण जौहर ने किया लॉन्च</h1><p><b>Authors : </b>No Author Specified</p><p><b>Published on : </b>07&#47;03&#47;2019, 11&#58;32&#58;44</p><p><b>Bollywood News: करण जौहर ने अपनी अगली फिल्म 'कलंक' का फर्स्ट लुक जारी कर दिया है, जिसमें लीड रोल में हैं वरुण धवन और आलिया भट्ट। इस फिल्म के फर्स्ट लुक वरुण का अंदाज़ काफी अलग नजर आ रहा।</b></p><img src="https://navbharattimes.indiatimes.com/thumb/msid-68298636,width-650,resizemode-4/weather.jpg" width="500" height="600"><p>करण जौहर ने जहां कल अपने फैन्स को ' कलंक ' की एक उम्दा और खूबसूरत झलक दिखाकर फैन्स को सरप्राइज़ कर दिया, वहीं आज उन्होंने इस फिल्म का फर्स्ट लुक पोस्टर जारी कर दिया है।करण ने इस फिल्म को फर्स्ट पोस्टर जारी किया है, जिसमें वरुण धवन अपनी भौहें ताने नजर आ रहे हैं। वरुण के कानों में बाली और आंखों में सूरमा नजर आ रहा है। इस पोस्टर के साथ करण ने वरुण का किरदार का परिचय भी लिखा है। उन्होंने लिखा है, 'जफर के रूप में पेश हैं वरुण धवन। यह जिंदगी और खतरे से फ्लर्ट करने में माहिर हैं।' आलिया भट्ट ने अपने इंस्टाग्राम पर वरुण वाले पोस्टर के अलावा एक और पोस्टर शेयर किया है, जिसमें आदित्य रॉय कपूर का साइड फेस नजर आ रहा है।आलिया भट्ट और वरुण धवन स्टारर इस फिल्म का निर्देशन किया है अभिषेक वर्मन ने, जिसमें दिवंगत ऐक्ट्रेस श्रीदेवी की जगह नजर आ रही हैं माधुरी दीक्षित। बता दें कि यह फिल्म अपने अनाउंसमेंट के समय से ही खबरों में है। इस साल की बहुप्रतीक्षित फिल्मों में से एक इस फिल्म के लिए खबर आई थी कि करण ने पुरानी दिल्ली का लुक देने के लिए 15 करोड़ का सेट फिल्म सिटी में तैयार करवाया। फिल्मके किरदारों का लुक समय से पहले बाहर न आए, इसके लिए भी काफी सतर्कता बरती गई।'कलंक' हमारे देश के विभाजन के समय की कहानी पर बेस्ड है, जो 1940 की कहानी कहती है। इसीलिए टीम ने ऐसा सेट तैयार किया है, जो दर्शकों के मन में उस दौर की छवि को उभार सके।'कलंक' से करण जौहर का एक और इमोशन कनेक्शन यह है कि इस फिल्म का सपना उनके पिता यश जौहर ने कभी देखा था, जो कि वह पूरा कर न सके और इसीलिए वह चाहते हैं कि यह फिल्म उनके प्रॉडक्शन की सबसे बड़ी फिल्म साबित हो। फिल्म 19 अप्रैल को रिलीज़ होने जा रही है।</p><a href='../../../Output/output.html'> Back to Output page </a> </body></html>