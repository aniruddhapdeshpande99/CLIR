<!DOCTYPE html><html><body><h1>यहां सुबह 4.15 पर रिलीज होगी नवाजुद्दीन स्‍टारर 'ठाकरे'</h1><p><b>Authors : </b>No Author Specified</p><p><b>Published on : </b>23&#47;01&#47;2019, 19&#58;37&#58;33</p><p><b>Bollywood News: रिपोर्ट्स की मानें तो मुंबई के आइमैक्‍स वडाला में ऐसा किया जा रहा है। सिनेमाघर के ओनर का कहना है कि फिल्म की महाराष्ट्र में डिमांड को देखते हुए ऐसा फैसला लिया गया है।</b></p><img src="https://navbharattimes.indiatimes.com/thumb/msid-67259256,width-650,resizemode-4/weather.jpg" width="500" height="600"><p>'ठाकरे' ट्रेलर में नवाज़ुद्दीन की परफॉर्मेंस ऐक्टर सिद्धार्थ को नहीं आई पसंद
X
शिवसेना के संस्थापक बाल ठाकरे पर बनी नवाजुद्दीन स्‍टारर फिल्‍म 'ठाकरे' आने वाले शुक्रवार को रिलीज होगी। फिल्‍म की लंबे समय से काफी चर्चा हो रही है। अब इस फिल्‍म की रिलीज टाइमिंग को लेकर नई और इंट्रेस्टिंग खबर सामने आई है।रिपोर्ट्स की मानें तो मुंबई के आइमैक्‍स वडाला में फिल्म के फर्स्ट डे फर्स्ट शो की रिलीज का समय सुबह 4 बजकर 15 मिनट रखा गया है। सिनेमाघर के ओनर ने बताया कि बाल ठाकरे को लेकर लोगों के मन में अलग-अलग किस्म के सवाल हैं। लोग उनकी कहानी देखने के लिए बेहद उत्सुक हैं, लोग उनके बारे में जानना चाहते हैं।ओनर का कहना है कि फिल्म की महाराष्ट्र में काफी डिमांड है और इसी वजह से इसे इतनी सुबह रिलीज किया जा रहा है। बता दें, आमतौर पर किसी भी फिल्म का फर्स्‍ट शो 9 बजे का होता है लेकिन बाल ठाकरे की फैन फॉलोइंग को देखते हुए इसे 4 बजे रिलीज किया जा रहा है।गौरतलब है कि महाराष्ट्र के लोगों के मन में बाल ठाकरे के प्रति काफी सम्मान है। फिल्म की बात करें तो कि ऐक्‍ट्रेस के तौर पर फिल्‍म में लंबे समय बाद अमृता राव नजर आएंगी। वह फिल्‍म में बाल ठाकरे की पत्‍नी के रोल में दिखेंगी।</p><a href='../../../Output/output.html'> Back to Output page </a> </body></html>