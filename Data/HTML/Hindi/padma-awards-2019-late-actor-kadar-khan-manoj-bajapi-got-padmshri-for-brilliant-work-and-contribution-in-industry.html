<!DOCTYPE html><html><body><h1>Padma Awards 2019: जानें, दिवंगत कादर खान समेत बॉलिवुड से किसको मिला पद्मश्री?</h1><p><b>Authors : </b>No Author Specified</p><p><b>Published on : </b>26&#47;01&#47;2019, 11&#58;17&#58;57</p><p><b>Bollywood News: फिल्मों में अपनी कॉमेडी से लोगों को गुदगुदाने वाले ऐक्टर कादर खान को मरणोपरांत पद्मश्री से सम्मानित किया गया है। कादर खान के साथ बॉलिवुड से कई नामचीन हस्तियों को कला-क्षेत्र में उनके योगदान के लिए सम्मानित किया गया है। जानिए बॉलिवुड से अन्य किन्हें मिला यह सम्मान।</b></p><img src="https://navbharattimes.indiatimes.com/thumb/msid-67699045,width-650,resizemode-4/weather.jpg" width="500" height="600"><p>ऐक्टर कादर खान को मरणोपरांत पद्मश्री से सम्मानित किया गया है। भारत सरकार ने 4 नामचीन हस्तियों को पद्म विभूषण से नवाजा गया है। वहीं 14 हस्तियों को पद्म भूषण और 94 लोगों को पद्म श्री सम्मान से सम्मानित किया गया है। इसमें बॉलिवुड स्टार्स को भी जगह मिली है।कादर खान को कला के क्षेत्र में योगदान के लिए यह सम्मान दिया गया है। कादर खान का लंबी बीमारी के बाद कनाडा में निधन हो गया था। उनका जन्‍म अफगान‍िस्‍तान के काबुल में हुआ था। कादर थिएटर किया करते थे। दिलीप कुमार की नजर उन पर पड़ी थी। दिलीप कुमार ने अपनी फ‍िल्‍म के ल‍िए साइन किया था। कादर खान ने बॉलिवुड में फ‍िल्‍म 'दाग' से कदं रखा था। फिल्म में राजेश खन्‍ना लीड रोल में थे, इसमें कादर खान ने वकील की भूमिका निभाई थी।कादर खान के अलावा बॉलिवुड एक्टर मनोज वाजपेयी को भी कला-क्षेत्र में योगदान के लिए पद्मश्री से नवाजा गया है। मनोज इंडस्ट्री के प्रतिभावान ऐक्टर्स में से एक हैं। मनोज ने रामगोपाल वर्मा की फिल्म 'सत्या' में शानदार ऐक्टिंग की थी।वह 'शूल' 'जुबैदा', 'अक्स', 'एलओसी कारगिल', 'गैंग्स ऑफ वासेपुर' में अपनी प्रतिभा का लोहा मनवा चुके हैं। साल 2018 में मनोज 'बागी 2' और 'सत्यमेव जयते' जैसी हिट फिल्मों में भी काम कर चुके हैं। वह भूमि पेडनेकर और सुशांत सिंह राजपूत के साथ 'सोन चिड़िया' में दिेखेंगे। यह फिल्म 1 मार्च को रिलीज हो रही है।बॉलिवुड गायक और म्यूजिक कंपोजर शंकर महादेवन को भी पद्मश्री से सम्मानित किया गया है। इसके अलावा कोरियोग्राफर और डायरेक्टर प्रभुदेवा को भी पद्मश्री से सम्मानित किया जाएगा। साथ ही दक्षिण फिल्मों के सुपरस्टार मोहनलाल को भी इस साल पद्मभूषण दिया जाएगा। महान संगीतकार भूपेन हजारिका को सरकार ने मरणोपरांत भारत रत्न से सम्मानित किया गया।</p><a href='../../../Output/output.html'> Back to Output page </a> </body></html>