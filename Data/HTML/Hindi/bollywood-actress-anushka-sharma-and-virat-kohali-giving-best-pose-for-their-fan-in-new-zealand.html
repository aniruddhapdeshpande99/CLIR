<!DOCTYPE html><html><body><h1>अनुष्‍का शर्मा और विराट कोहली ने न्‍यूजीलैंड में फैन के लिए दिया पोज, सोशल साइट पर छाई तस्‍वीर</h1><p><b>Authors : </b>No Author Specified</p><p><b>Published on : </b>26&#47;01&#47;2019, 19&#58;21&#58;04</p><p><b>Bollywood News: बॉलिवुड ऐक्‍ट्रेस अनुष्‍का शर्मा और क्रिकेटर विराट कोहली हाल ही में न्‍यूजीलैंड में नजर आए। इस दौरान एक फैन ने उनसे तस्‍वीर के लिए कहा, तो देखिए किस अंदाज में नजर आए विराट और अनुष्‍का।</b></p><img src="https://navbharattimes.indiatimes.com/thumb/msid-67703255,width-650,resizemode-4/weather.jpg" width="500" height="600"><p>ऐक्‍ट्रेस अनुष्‍का शर्मा आजकल पति विराट कोहली के साथ न्‍यूजीलैंड में हैं। इसी दौरान उन्‍हें कई बार देखा गया है। हालांकि हर बार वह एक अलग ही अंदाज में नजर आती हैं। इस बार जब विराट और अनुष्‍का बाहर निकले तो उनके एक फैन ने उनसे साथ में फोटो खिंचवाने की बात कही। इसपर दोनों तुरंत ही राजी हो गए और एक खूबसूरत सी तस्‍वीर क्लिक हो गई। सोशल साइट पर इस तस्‍वीर को हजारों लोगों ने लाइक किया है।बता दें कि अनुष्‍का और विराट की उनके फैन के साथ खिंची हुई यह तस्‍वीर भी हमेशा की ही तरह काफी अट्रैक्टिव है। दोनों ही काफी कैजुअल लुक में थे। अनुष्‍का ने जहां ब्‍लू कलर की डिसट्रेस्‍ड जींस के साथ वाइट कलर की समर स्‍लीवलेस शर्ट पहनीं थी। वहीं विराट ट्रैक सूट और कैप के साथ कूल नजर आ रहे थे। दोनों ने ही मुस्‍कुराते हुए अपने फैन के लिए उसके साथ पोज दिया।बता दें कि 2018 में अनुष्‍का कई फिल्‍मों में अलग-अलग किरदारों में नजर आईं। लोगों ने भी इन्‍हें खूब सराहा। इनकी फिल्‍मों में 'जीरो' जिसमें वह शाहरुख खान और कटरीना कैफ के साथ नजर आईं थीं। वहीं दूसरी फिल्‍म जिसकी प्रड्यूसर खुद अनुष्‍का थीं 'परी' में वह एक हॉरर किरदार में दिखाई दीं। इसके बाद वह रणबीर कपूर के साथ फिल्‍म 'संजू' में और वरूण धवन के साथ फिल्‍म 'सुई धागा' में नजर आईं। इसे बॉक्‍स ऑफिस पर भी अच्‍छा प्रदर्शन किया।</p><a href='../../../Output/output.html'> Back to Output page </a> </body></html>