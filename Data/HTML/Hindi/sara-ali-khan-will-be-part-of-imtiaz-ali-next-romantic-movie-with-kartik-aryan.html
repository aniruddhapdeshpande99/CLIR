<!DOCTYPE html><html><body><h1>तो पूरी हुई सारा की विश, इम्तियाज की फिल्‍म में कार्तिक संग रोमांस करती आएंगी नजर!</h1><p><b>Authors : </b>No Author Specified</p><p><b>Published on : </b>01&#47;03&#47;2019, 09&#58;04&#58;12</p><p><b>Bollywood News: फिल्‍म 'केदारनाथ' और 'सिंबा' में शानदार ऐक्टिंग करके बॉलिवुड में अपनी जगह बनाने वाली सारा अली खान जल्‍दी ही इम्तियाज अली की फिल्‍म में नजर आएंगी। कहा जा रहा है कि यह एक रोमांटिक फिल्‍म है। साथ ही इस फिल्‍म में सारा और कार्तिक लीड रोल में होंगे।</b></p><img src="https://navbharattimes.indiatimes.com/thumb/msid-68211772,width-650,resizemode-4/weather.jpg" width="500" height="600"><p>ही में एक चैट शो के दौरान ऐक्‍ट्रेस सारा अली खान ने कहा था कि वह ऐक्‍टर कार्तिक आर्यन के साथ कॉफी डेट पर जाना चाहती हैं। इसके अलावा ऐक्‍ट्रेस करीना कपूर खान ने भी एक इंटरव्‍यू में सारा अली खान और कार्तिक आर्यन को लेकर कहा था कि दोनों एक साथ अच्‍छे लगते हैं। इसके अलावा उन्‍होंने कहा था कि हो सकता है कि कार्तिक और सारा एक साथ किसी फिल्‍म में काम करें। फिलहाल मीडिया रिपोर्ट्स के मुताबिक सारा की यह विश और करीना कपूर खान की कही हुई यह बात बहुत जल्‍दी सच होने वाली है।बता दें कि फिल्‍म इंडस्‍ट्री के शानदार निर्देशकों में से एक इम्तियाज अली की अगली फिल्‍म की तैयारी शुरू हो चुकी है। कहा जा रहा है कि इम्तियाज ने अपनी इस अपकमिंग मूवी के लिए सारा को उनकी फिल्‍म 'केदारनाथ' की सफलता के बाद ही चुन लिया था। इसके बाद फिल्‍म 'सिंबा' की जबरदस्‍त सक्‍सेस से सारा के नाम पर मुहर लग गई थी। वहीं बतौर ऐक्‍टर कार्तिक आर्यन को मिल रही सफलता से और बेहतरीन ऐक्टिंग के चलते वह इम्तियाज की पसंद बन गए। अब इम्तियाज की इस रोमांटिक फिल्‍म में सारा अली खान और कार्तिक आर्यन दोनों ही लीड रोल में नजर आएंगे।रिपोर्ट्स के मुताबिक इम्तियाज की इस फिल्‍म की शूटिंग जल्‍दी ही शुरू होने वाली है। लोकेशन के बारे में कहा जा रहा है कि इस रोमांटिक फिल्‍म की ज्‍यादातर शूटिंग पंजाब और दिल्‍ली में होगी। साथ ही सारा और कार्तिक के अलावा फिल्‍म में ऐक्‍टर रणदीप हुडा भी नजर आएंगे।बता दें रणदीप हुडा इम्तियाज अली की फिल्‍म 'हाईवे' में साल 2014 में नजर आए थे। इसके बाद अब वह इम्तियाज की इस लव स्‍टोरी का हिस्‍सा होंगे। वहीं मीडिया रिपोर्ट्स के अनुसार यह भी कहा जा रहा है कि कार्तिक, सारा अली खान और रणदीप हुडा ने फिल्‍म को लेकर अपनी तैयारियां भी शुरू कर दी हैं।</p><a href='../../../Output/output.html'> Back to Output page </a> </body></html>