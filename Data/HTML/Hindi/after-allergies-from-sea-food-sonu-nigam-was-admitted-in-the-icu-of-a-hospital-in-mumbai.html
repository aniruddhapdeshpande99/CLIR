<!DOCTYPE html><html><body><h1>Sonu Nigam ने तस्वीर शेयर कर बताई ICU पहुंचने की वजह</h1><p><b>Authors : </b>No Author Specified</p><p><b>Published on : </b>08&#47;02&#47;2019, 10&#58;54&#58;48</p><p><b>Bollywood News: सोनू निगम को पिछले दिनों मुंबई के एक हॉस्पिटल में आईसीयू में भर्ती होना पड़ा। दरअसल उनकी यह हालत सीफूड से एलर्जी की वजह से हुई है। उन्होंने अपनी तस्वीर शेयर कर अपने फैन्स को कुछ सलाह भी दे डाली है।</b></p><img src="https://navbharattimes.indiatimes.com/thumb/msid-67895821,width-650,resizemode-4/weather.jpg" width="500" height="600"><p>बॉलिवुड के फेमस सिंगर सोनू निगम Sonu Nigam ) को पिछले दिनों मुंबई के एक हॉस्पिटल में आईसीयू में भर्ती होना पड़ा था। उन्होंने हॉस्पिटल से अपनी कुछ तस्वीरें सोशल मीडिया पर पोस्ट भी कीं, जिसमें एलर्जी का साइड इफेक्ट नजर आ रहा है।उन्होंने अपनी तस्वीर में जहां फैन्स को उनके प्यार के लिए शुक्रिया अदा किया है, वहीं उन्होंने अपने हेल्थ के बारे में भी बताया है। सोनू ने दो तस्वीरें इंस्टाग्राम पर शेयर की हैं। पहली तस्वीर में सोनू ने अपनी सेल्फी पोस्ट की है, जिसमें उनकी बाईं आंख सूझी हुई नजर आ रही है और दूसरी तस्वीर में वह ऑक्सीजन मास्क के साथ बेड पर लेटे हुए नजर आ रहे हैं।उन्होंने फैन्स को सहानुभूति और प्यार के लिए शुक्रिया जताते हुए कहा कि कभी भी एलर्जी के मामले में चांस न लें और उनकी यह हालत सीफूड से एलर्जी की वजह से हुई। उन्होंने बताया कि यदि नानावती हॉस्पिटल उनके घर के पास नहीं होता तो उनकी सांस की नली फूल जाती और सांस लेने में मुश्किल हो सकती थी। उन्होंने लिखा, 'सबकी जिंदगी हेल्दी और खुशियों से भरी रहे।हॉस्पिटल से छुट्टी मिलने के बाद सोनू उड़ीसा में एक कॉन्सर्ट में शामिल होने के लिए रवाना हो गए, जहां उन्होंने बीती रात अपने फैन्स का जमकर मनोरंजन किया।</p><a href='../../../Output/output.html'> Back to Output page </a> </body></html>