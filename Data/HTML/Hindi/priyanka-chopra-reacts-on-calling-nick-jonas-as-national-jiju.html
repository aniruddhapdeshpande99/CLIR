<!DOCTYPE html><html><body><h1>निक जोनस को नैशनल जीजू बोलने पर आया प्रियंका का रिऐक्शन</h1><p><b>Authors : </b>No Author Specified</p><p><b>Published on : </b>13&#47;02&#47;2019, 23&#58;23&#58;34</p><p><b>Bollywood News: प्रियंका चोपड़ा और निक जोनस की शादी काफी चर्चित रही थी। उस वक्त लोगों ने निक जोनस को कई निकनेम्स दिए थे। इनमें से एक निकनेम के बारे में आया प्रियंका का रिऐक्शन</b></p><img src="https://navbharattimes.indiatimes.com/thumb/msid-67831481,width-650,resizemode-4/weather.jpg" width="500" height="600"><p>प्रियंका चोपड़ा और निक जब से शादी के बंधन में बंधे हैं, एक-दूसरे को खूब वक्त दे रहे हैं। कभी निक तो कभी प्रियंका अपनी तस्वीरें जरूर पोस्ट करते हैं, जिससे साफ लगता है कि दोनों अपने इन खूबसूरत पलो का भरपूर मजा ले रहे हैं। प्रियंका ने अपने इंस्टाग्राम पर यह तस्वीर पोस्ट की हैं, जिसमें वह निक की बाहों में आराम से सोती नज़र आ रही हैं। (Instagram)
बता दें कि इन दिनों दोनों अपनी फैमिली और फ्रेंड्स के साथ कैलिफोर्निया टूर पर हैं, जहां की कई तस्वीरें और विडियोज़ वे अपने-अपने इंस्टाग्राम पर पोस्ट कर चुके हैं।
शादी के बाद से अक्सर दोनों कहीं न कहीं वकेशन पर निकल पड़ते हैं और उसके बाद इंस्टाग्राम पर वायरल होती हैं उनकी तस्वीरें।
फैमिली आउटिंग से लेकर हनीमून तक की तस्वीरें अपने फैन्स के साथ शेयर कर चुके हैं दोनों।
इस बार दोनों कैलिफोर्निया के मैमथ लेक में छुट्टियां बिता रहे हैं। इस ट्रिप पर वे अकेले नहीं बल्कि कई और लोग हैं।
इस ट्रिप पर निक के भाई जो जोनस और उनके मंगेतर सोफी टर्नर भी पहुंची हैं। उनके अलावा इस बर्फीले वकेशन पर उनके साथ हैं म्यूज़िक डायरेक्टर चेज़ फोस्टर, ऐक्टर कॉर्ड ओवरस्ट्रीट, और स्टाइलिस्ट दीवा ज्योति।
ऐक्ट्रेस प्रियंका चोपड़ा और निक जोनस जबसे पति-पत्नी बने हैं उनकी केमिस्ट्री के हर जगह चर्चे रहते हैं। दोनों के बीच जबरदस्त अंडरस्टैंडिग दिखाई देती है साथ ही एक-दूसरे के काम को भी सपॉर्ट करते हैं।दिसंबर में हुई प्रियंका और निक की शादी काफी चर्चा में रही थी। सोशल मीडिया पर Nickyanka और कई हैशटैग वायरल हुए थे। हाल ही में प्रियंका एक अमेरिकन चैट शो में पहुंचीं। शो के होस्ट जेम्स कॉर्डेन ने प्रियंका से निक के इंडियन निकनेम के बारे में पूछा।इस पर प्रियंका ने बताया कि उनकी शादी के दौरान हैशटैग नैशनल जीजू (#NationalJiju) भी काफी वायरल हुआ था। यह काफी फनी था क्योंकि भारत में हर रिश्ते का एक नाम होता है। उन्होंने होस्ट को समझाया कि जीजू का मतलब ब्रदर-इन-लॉ होता है। तो इस हिसाब से उनकी पूरे भारत से ही शादी हो गई है। या फिर भारत का कोई भी होता है वह उन्हें अपना ही समझता है।बता दें कि निक और प्रियंका की शादी 1 और 2 दिसंबर को जोधपुर के उम्मेद भवन पैलेस में हुई थी। दोनों की भव्य शादी काफी चर्चा में रही थी।</p><a href='../../../Output/output.html'> Back to Output page </a> </body></html>