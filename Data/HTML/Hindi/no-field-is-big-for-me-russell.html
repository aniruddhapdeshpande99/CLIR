<!DOCTYPE html><html><body><h1>मेरे लिए कोई भी मैदान बड़ा नहीं: रसेल</h1><p><b>Authors : </b>No Author Specified</p><p><b>Published on : </b>06&#47;04&#47;2019, 13&#58;58&#58;07</p><p><b>Bollywood News: बेंगलुरू, छह अप्रैल (भाषा) रायल चैलेंजर्स बेंगलोर के खिलाफ इंडियन प्रीमियर लीग में शुक्रवार को एक बार फिर पावर हिटिंग का जबर्दस्त नमूना पेश करने वाले कोलकाता नाइट राइडर्स के हरफनमौला आंद्रे रसेल ने कहा कि उन्हें नहीं लगता कि उनके लिए कोई भी मैदान बड़ा है।	रसेल ने केवल 13 गेंदों पर एक चौके और सात छक्कों की मदद से नाबाद 48 रन बनाये और बेंगलोर के पांच विकेट पर 205 रन के बड़े स्कोर को भी बौना बना दिया।	इस हरफनमौला खिलाड़ी ने कहा कि उन्हें लगा था कि ऑस्ट्रेलिया के मैदान बड़े होते है लेकिन वहां भी</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>बेंगलुरू, छह अप्रैल (भाषा) रायल चैलेंजर्स बेंगलोर के खिलाफ इंडियन प्रीमियर लीग में शुक्रवार को एक बार फिर पावर हिटिंग का जबर्दस्त नमूना पेश करने वाले कोलकाता नाइट राइडर्स के हरफनमौला आंद्रे रसेल ने कहा कि उन्हें नहीं लगता कि उनके लिए कोई भी मैदान बड़ा है। रसेल ने केवल 13 गेंदों पर एक चौके और सात छक्कों की मदद से नाबाद 48 रन बनाये और बेंगलोर के पांच विकेट पर 205 रन के बड़े स्कोर को भी बौना बना दिया। इस हरफनमौला खिलाड़ी ने कहा कि उन्हें लगा था कि ऑस्ट्रेलिया के मैदान बड़े होते है लेकिन वहां भी कई बार बल्ले से गेंद को दर्शकों के पास भेजकर उन्होंने खुद को आश्चर्यचकित किया। बेंगलोर पर पांच विकेट की जीत दर्ज करने के बाद रसेल ने कहा, ‘‘ मुझे लगा था कि ऑस्ट्रेलिया के कुछ मैदान बड़े है लेकिन मैं गेंद को दर्शकों के पास भेजकर खुद भी आश्चर्यचकित था। मुझे लगता है कि मेरे लिए कोई भी मैदान बड़ा नहीं है। मुझे अपनी शक्ति पर भरोसा है और मैं अपनी ताकत पर विश्वास करता हूं। मेरे बल्ले की गति भी काफी तेज है। मैं इस पर भरोसा करता हूं। केकेआर को आखिरी चार ओवर में 66 रन चाहिए थे और तब रसेल ने जिम्मेदारी संभाली और पांच गेंद शेष रहते ही टीम को लक्ष्य तक पहुंचा दिया। रसेल ने कहा, ‘‘ मुझे दूसरे खिलाड़ियों से अच्छा साथ मिलता है और मैं भी लय में हूं। ज्यादा विस्तार से बताने की जगह मैं मैदान में ऐसा कर के दिखाना चाहूंगा।’’ चार मैचों में तीसरी जीत मिलने से खुश टीम के कप्तान दिनेश कार्तिक ने भी रसेल की तारीफ की। उन्होंने क्रीज पर रसेल से बातचीत के बारे में पूछे जाने पर कहा, ‘‘ मुझे लगता है आप ऐसे खिलाड़ी से ज्यादा बात नहीं करते है। वह मैदान में आकर टीम के लिए अपना सर्वश्रेष्ठ देना चाहते हैं।’’</p><a href='../../../Output/output.html'> Back to Output page </a> </body></html>