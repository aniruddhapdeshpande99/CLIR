<!DOCTYPE html><html><body><h1>फिल्म 'Junglee' का धमाकेदार ट्रेलर रिलीज, विद्युत जामवाल के ऐक्शन ने किया इम्प्रेस</h1><p><b>Authors : </b>No Author Specified</p><p><b>Published on : </b>06&#47;03&#47;2019, 08&#58;48&#58;39</p><p><b>Bollywood News: विद्युत जामवाल की फिल्म 'जंगली' के ट्रेलर का फैन्स को ब्रेसब्री से इंतजार था, जो अब खत्म हो गया है। इंसान और जानवर की दोस्ती व अपनों को बचाने की कोशिश दिखाती यह फिल्म ऐक्शन लवर्स के साथ ही इमोशनल स्टोरी लवर्स को भी काफी पसंद आएगी।</b></p><img src="https://navbharattimes.indiatimes.com/thumb/msid-68279677,width-650,resizemode-4/weather.jpg" width="500" height="600"><p>It's a tale... Of true blue friendship With loads of adventure & action With tonnes of courage & faith It's… https://t.co/mOaovQbdGv — Vidyut Jammwal (@VidyutJammwal) 1551854078000
विद्युत जामवाल के फैन्स का इंतजार आखिरकार खत्म हो गया है। अपने धांसू ऐक्शन के लिए मशहूर इस ऐक्टर की मच अवैटिड फिल्म 'जंगली' का ट्रेलर रिलीज कर दिया गया है। ट्रेलर में साफ देखा जा सकता है कि ऐक्शन के मामले में विद्युत इस बार भी अपने फैन्स की उम्मीदों पर खरे उतरने वाले हैं। साथ ही में इस फिल्म की कहानी में इमोशन्स का जबरदस्त तड़का भी देखने को मिलने वाला है।फिल्म के लीड ऐक्टर विद्युत जामवाल ने सोशल मीडिया अकाउंट पर इस ट्रेलर को फैन्स के साथ शेयर करते हुए लिखा, 'यह कहानी है दोस्ती की जिसमें हिम्मत, विश्वास, ऐक्शन और अडवेंचर की भरमार है।''जंगली' में विद्युत जामवाल राज का किरदार निभा रहे हैं, जो जानवरों का डॉक्टर है। उसका बचपन एलिफेंट रिजर्व में बीता है, जिसे उसके पिता ने स्थापित किया था। हाथियों के साथ बचपन बीतने के कारण वह जानवरों से खास लगाव रखता है। 'भोला' नाम के हाथी से उसकी अच्छी दोस्ती भी है।कई सालों बाद राज रिजर्व लौटता है तो फिर से हाथियों के बीच घुल-मिल जाता है। हालांकि, उसकी खुशी में खलल डालता है एक शिकारी गिरोह जो हाथियों को मारकर उनके दांत पाना चाहता है ताकि वह मालामाल हो सकें। राज अपने दोस्त 'भोला' के साथ ही बाकी हाथियों को बचाने की जिम्मेदारी लेता है और फिर शुरू होता है धमाकेदार ऐक्शन और शानदार डायलॉग्स का सिलसिला।ट्रेलर में ही विद्युत कई बेहतरीन ऐक्शन सीन्स देते दिखाई दे रहे हैं, जो दर्शकों को रोमांचित करने के लिए काफी है। 'जंगली' में विद्युत के साथ ही आशा भट, मकरंद देशपांडे, अतुल कुलकर्णी और पूजा सावंत अहम किरदार निभाते दिखेंगे। अमेरिकी फिल्म डायरेक्टर चक रसेल द्वारा निर्देशित इस मूवी को जंगली पिक्चर्स ने प्रड्यूस किया है। दर्शक इस फिल्म को 5 अप्रैल 2019 से सिनेमाघरों में देख सकेंगे।</p><a href='../../../Output/output.html'> Back to Output page </a> </body></html>