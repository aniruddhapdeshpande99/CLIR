<!DOCTYPE html><html><body><h1>बेटी न्यासा को सोशल मीडिया पर ट्रोल किए जाने पर बोले Ajay Devgn</h1><p><b>Authors : </b>No Author Specified</p><p><b>Published on : </b>08&#47;04&#47;2019, 12&#58;50&#58;14</p><p><b>Bollywood News: कुछ दिनों पहले अजय देवगन और काजोल की बेटी न्यासा को सोशल मीडिया पर उनकी ड्रेस के कारण ट्रोल किया गया था। अब इस मुद्दे पर अजय देवगन ने अपना पक्ष रखा है। अजय ने इस मुद्दे पर काफी बातें कही हैं।</b></p><img src="https://navbharattimes.indiatimes.com/thumb/msid-68774298,width-650,resizemode-4/weather.jpg" width="500" height="600"><p>इसी ड्रेस पर न्यासा को किया गया था ट्रोल
X
अच्छे कपल्स में एक होने के अलावा अजय देवगन और न्यासा अपने बच्चों न्यासा और युग के बहुत केयरिंग पैरंट्स भी हैं। आमतौर पर अजय और काजोल अपने दोनों बच्चों को मीडिया से दूर ही रखते हैं लेकिन कुछ दिनों पहले इन दोनों को बहुत निराशा हुई जब सोशल मीडिया पर उनकी बेटी न्यासा को ट्रोल किया जाने लगा।इस बारे में बात करते हुए अजय ने कहा कि उनकी बेटी अभी केवल 14 साल की हैं और उन्हें लगता है कि लोग कुछ भी बकवास करने से पहले सोचते तक नहीं हैं। अजय ने कहा कि न्यासा ने एक लॉन्ग शर्ट पहनी हुई थी और जाहिर तौर उन्होंने शॉर्ट्स भी पहन रखी थी केवल शर्ट की लंबाई के कारण उनकी शॉर्ट्स दिख नहीं रही थी और इस बात पर बच्ची को ट्रोल करना शुरू कर दिया गया।भारत में बढ़ते पपराजी कल्चर के बारे में अजय देवगन ने कहा कि कोई भी बच्चा कैमरे के सामने सामान्य नहीं रह पाता है। उन्होंने कहा कि बच्चों को अपना स्पेस चाहिए होता है और यह केवल कपड़े पहनने के मामले में ही लागू नहीं होता बल्कि कही घर से बाहर जाने के मामले में भी लागू होता है। अजय ने पपराजी से यह भी कहा कि उनके बच्चों को वह अकेला छोड़ दें और उनके बच्चों को उनके पैरंट्स के फेमस होने की कीमत न चुकानी पड़े।</p><a href='../../../Output/output.html'> Back to Output page </a> </body></html>