<!DOCTYPE html><html><body><h1>Ayushmann Khurrana ने पूरी की 'आर्टिकल 15' की शूटिंग</h1><p><b>Authors : </b>No Author Specified</p><p><b>Published on : </b>09&#47;04&#47;2019, 15&#58;58&#58;13</p><p><b>Bollywood News: आयुष्मान खुराना अपनी अगली फिल्म 'Article 15' की शूटिंग खत्म कर चुके हैं और ट्विटर पर उन्होंने अपना एक 3डी मॉडल शेयर करते हुए फिल्म का कास्ट और क्रू को शुक्रिया कहा है।</b></p><img src="https://navbharattimes.indiatimes.com/thumb/msid-68794527,width-650,resizemode-4/weather.jpg" width="500" height="600"><p>Wrapped up a film which will become the most relevant and important film of Indian cinema. Thank you @anubhavsinha… https://t.co/c0D6hXhjxq — Ayushmann Khurrana (@ayushmannk) 1554788732000
Thanks to the entire cast and crew, esp #RonjiniChakraborty and @Ashishsverma for this wonderful 3D mini model of m… https://t.co/m7Kgn3cyvh — Ayushmann Khurrana (@ayushmannk) 1554788735000
X
'विकी डोनर', 'दम लगा के हइशा', 'अंधाधुन' जैसी हटकर कई फिल्में कर चुके आयुष्मान खुराना अपनी एक और फिल्म ' Article 15 ' के साथ हाजिर हो रहे हैं। आयुष्मान अपनी इस फिल्म की शूटिंग लखनऊ में कर रहे थे, जिसका निर्देशन कर रहे हैं अनुभव सिन्हा।इनवेस्टिगेशन ड्रामा वाली इस फिल्म में आयुष्मान के अलावा ईशा तलवार,‌ मनोज पाहवा, सयानी गुप्ता, कुमुद मिश्रा, एम नासिर, आशीष वर्मा, सुशील पांडे, सुब्राज्योति भारत और जीशान अयूब जैसे कलाकार भी अहम भूमिकाओं में नजर आएंगे। इस फिल्म की शूटिंग खत्म हो चुकी है, जिसकी जानकारी आयुष्मान ने सोशल मीडिया पर देते हुए कहा, 'एक फिल्म की शूटिंग खत्म हुई जो भारतीय सिनेमा की सबसे प्रासंगिक और महत्वपूर्ण फिल्म होगी। मुझे ऐसा बेहतरीन और अब तक का सबसे रियल पुलिस वाला रोल देने के लिए आपका शुक्रिया अनुभव सिन्हा सर।'आयुष्मान ने इसी के साथ ट्विटर पर अपने पुलिस वाले लुक का 3D मॉडल शेयर किया है और उन्होंने फिल्म के कास्ट और क्रू को उनके सहयोग के लिए धन्यवाद भी दिया है। उन्होंने लिखा, 'पूरी कास्ट और क्रू को शुक्रिया, खासकर मेरे बेहतरीन 3डी मिनी मॉडल के लिए #RonjiniChakraborty और @Ashishsverma का धन्यवाद। #Article15 की शूटिंग खत्म हुई।'बता दें कि यह इन्वेस्टिगेशन ड्रामा फिल्म भारतीय संविधान की धारा ' आर्टिकल 15 ' के इर्द-गिर्द बुनी गई है, जो भारतीय संविधान में धर्म, नस्ल, जाति, लिंग या जन्म स्थान के आधार पर भेदभाव पर रोक लगाने जैसे मुद्दों पर बेस्ड है। अनुभव सिन्हा और आयुष्मान खुराना पहली बार एक-दूसरे के साथ काम करेंगे।बता दें कि पिछले साल रिलीज़ हुई आयुष्मान की फिल्म 'बधाई हो' बॉक्स ऑफिस पर जबरदस्त सफल रही और उनकी हालिया फिल्म 'अंधाधुन' में भी उनके किरदार को दर्शकों ने काफी पसंद किया।इस फिल्म को लेकर हुई बातचीत में अनुभव पहले ही कह चुके हैं, 'यह फिल्म एक इन्वेस्टिगेशन ड्रामा है, जिसमें दर्शक को भी एक पार्ट बनाया गया है, यह बेहद चुनौतीपूर्ण फिल्म है। इस फिल्म के लिए मुझे आयुष्मान जैसे बेहतरीन और असाधारण अभिनेता की जरूरत थी। फिल्म में अन्य धाकड़ कलाकारों के साथ आयुष्मान का इस फिल्म में होना मेरे लिए बहुत ही खुशी की बात है।'</p><a href='../../../Output/output.html'> Back to Output page </a> </body></html>