<!DOCTYPE html><html><body><h1>अब इस साल रिलीज नहीं होगी 'Brahmastra', मेकर्स ने बताई वजह</h1><p><b>Authors : </b>No Author Specified</p><p><b>Published on : </b>28&#47;04&#47;2019, 08&#58;53&#58;26</p><p><b>Bollywood News: फिल्म 'ब्रह्मास्त्र' अब इस साल क्रिसमस के मौके पर रिलीज नहीं होगी। इस फिल्म की रिलीज डेट को अब अगले साल तक के लिए आगे बढ़ा दिया गया है।</b></p><img src="https://navbharattimes.indiatimes.com/thumb/msid-69078503,width-650,resizemode-4/weather.jpg" width="500" height="600"><p>Dreams are built with love & hard work! #Brahmastra coming in Summer 2020! @SrBachchan #RanbirKapoor @aliaa08… https://t.co/s2StXz3OKu — Karan Johar (@karanjohar) 1556361386000
X
फिल्म 'ब्रह्मास्त्र' की रिलीज की तारीख अब आगे खिसका दी गई है। धर्मा प्रॉडक्शन की ओर से जारी किए गए डायरेक्टर अयान मुखर्जी के बयान के मुताबिक अब रणबीर कपूर और आलिया भट्ट स्टारर फिल्म को अगले साल रिलीज किया जाएगा।जारी बयान के मुताबिक, 'ब्रह्मास्त्र' को साल 2020 में गर्मियों के दौरान रिलीज किया जाएगा। तारीख बदलने के पीछे की वजह यह बताई गई है कि फिल्म में वीएफएक्स से जुड़ा काफी काम बाकी है जिसे 25 दिसंबर तक पूरा करना संभव नहीं है।अयान मुखर्जी के स्टेटमेंट के अनुसार 'पिछले एक सप्ताह में मुझे एहसास हुआ कि फिल्म के लिए काम कर रहीं सभी टीम्स जिन्हें वीएफएक्स की टीम लीड कर रही है उन्हें वीएफएक्स, म्यूजिक, साउंड, म्यूजिक आदि को सही तरह से पूरा करने के लिए और अधिक समय की जरूरत है।''इसे ध्यान में रखते हुए हम फिल्म को क्रिसमस पर रिलीज करने के अपने लक्ष्य से पीछे हट रहे हैं। ऐसा इसलिए क्योंकि यदि इस तारीख को ध्यान में रखते हुए काम किया गया तो फिल्म को लेकर हमारे उस लक्ष्य पर प्रभाव पड़ेगा जिसमें हम ब्रह्मास्त्र को दर्शकों के लिए शानदार एक्सपीरियंस बनाना चाहते हैं।'फिल्म अगले साल गर्मियों में रिलीज होगी यह तो बता दिया गया लेकिन यह भी साफ किया गया कि दर्शकों के लिए तारीख का ऐलान अब तब ही किया जाएगा जब सबकुछ फाइनल हो जाएगा।अयान मुखर्जी ने उम्मीद जताई है कि उन्हें फिल्म पर काम करने का जो ज्यादा समय मिला है उसमें वह मूवी को और बेहतर बना पाएंगे।वैसे बता दें कि अगर 'ब्रह्मास्त्र' इस साल क्रिसमस पर रिलीज भी हो जाती तो उसे मेगास्टार सलमान खान की फिल्म 'दबंग 3' और अक्षय कुमार की 'गुड न्यूज' से कड़ी टक्कर मिलती क्योंकि यह दोनों फिल्म 20 दिसंबर और 27 दिसंबर को रिलीज होने वाली हैं, ऐसे में बॉक्स ऑफिस पर रणबीर की फिल्म को बड़ा झटका लग सकता था।</p><a href='../../../Output/output.html'> Back to Output page </a> </body></html>