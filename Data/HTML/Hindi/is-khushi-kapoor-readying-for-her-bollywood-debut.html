<!DOCTYPE html><html><body><h1>बॉलिवुड में डेब्यू करने की तैयारी में हैं Khushi Kapoor?</h1><p><b>Authors : </b>No Author Specified</p><p><b>Published on : </b>09&#47;04&#47;2019, 10&#58;22&#58;16</p><p><b>Bollywood News: जाह्नवी कपूर ने पिछले साल फिल्म 'धड़क' से बॉलिवुड में डेब्यू किया था। उनके फिल्मों में आने के बाद से ही ऐसा माना जा रहा है कि उनकी छोटी बहन खुशी कपूर भी जल्द ही फिल्मों में डेब्यू कर सकती हैं। जाह्नवी ने हाल में एक चैट शो में इस बारे में बात की।</b></p><img src="https://navbharattimes.indiatimes.com/thumb/msid-68789288,width-650,resizemode-4/weather.jpg" width="500" height="600"><p>X
X
और बोनी कपूर की बेटी जाह्नवी कपूर ने बॉलिवुड में डेब्यू किया है तब से ही उनकी छोटी बहन खुशी कपूर के भी फिल्मों में आने के कयास लगाए जाते रहे हैं। कुछ दिनों पहले ऐसी चर्चा सामने आई थी कि खुशी कपूर बॉलिवुड सुपरस्टार शाहरुख खान के बेटे आर्यन खान के ऑपोजिट करण जौहर की फिल्म से डेब्यू कर सकती हैं। हालांकि इस बारे में अभी तक कोई भी ऑफिशल अनाउंसमेंट नहीं हुआ है।हालांकि जाह्नवी ने हाल में खुलासा किया है कि खुशी भी फिल्मों में काम करना चाहती हैं। उन्होंने एक चैट शो में कहा कि उनकी छोटी बहन हिंदी फिल्मों में डेब्यू करने से पहले न्यू यॉर्क फिल्म अकैडमी में ऐक्टिंग कोर्स जॉइन करेंगी। जाह्नवी ने यह भी कहा कि इस कोर्स को करने के बाद ही खुशी फैसला लेंगी कि उन्हें क्या करना है।इस बीच जाह्नवी के अबतक के बॉलिवुड करियर की बात करें तो उन्होंने पिछले साल ईशान खट्टर के ऑपोजिट ' धड़क ' से फिल्मों में डेब्यू किया था। इस समय वह इंडियन एयरफोर्स की पायलट गुंजन सक्सेना की बायॉपिक की शूटिंग कर रही हैं। इसके अलावा उन्हें करण जौहर ने अपनी मल्टीस्टारर फिल्म 'तख्त' में भी साइन किया है।</p><a href='../../../Output/output.html'> Back to Output page </a> </body></html>