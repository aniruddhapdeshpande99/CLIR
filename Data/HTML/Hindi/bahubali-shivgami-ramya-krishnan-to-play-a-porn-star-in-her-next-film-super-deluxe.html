<!DOCTYPE html><html><body><h1>'Super Deluxe' में पॉर्न स्टार बनीं 'बाहुबली' की मां शिवगामी राम्या कृष्णनन</h1><p><b>Authors : </b>No Author Specified</p><p><b>Published on : </b>12&#47;03&#47;2019, 08&#58;49&#58;24</p><p><b>Bollywood News: 'बाहुबली' में मां शिवगामी देवी का किरदार निभाने वाली अभिनेत्री राम्या कृष्णनन अब एकदम अलग अंदाज में नजर आने वाली हैं और अपने इसी अलग किरदार को लेकर वह एक बार फिर से सुर्खियों में हैं।​</b></p><img src="https://navbharattimes.indiatimes.com/thumb/msid-68373883,width-650,resizemode-4/weather.jpg" width="500" height="600"><p>X
@meramyakrishnan I'm not writing long caption because my thoughts cannot be fathomed into words...!! Cannot find… https://t.co/hQB8rKHFF2 — Love-Ramyakrishnan (@iam_snehareddy) 1550836224000
All my favorite people in one poster!! This film will be Maaaaddd. Cant wait!! #KT @VijaySethuOffl #Fahaad… https://t.co/5elnqktej3 — Rana Daggubati (@RanaDaggubati) 1550750851000
बॉलिवुड में हिरोइनें अब हीरो के रहमोकरम पर नहीं: राकेश बेदी
X
'बाहुबली 2' में बाहुबली की मां शिवगामी देवी के शानदार और दमदार किरदार में नजर आईं अभिनेत्री राम्या कृष्णनन को आज बच्चा-बच्चा जानता है। 'बाहुबली' सीरीज से न सिर्फ फिल्म के लीड ऐक्टर्स प्रभास, राना दग्गुबत्ति और अनुष्का शेट्टी दुनियाभर में मशहूर हुईं, बल्कि सपोर्टिंग ऐक्टर्स जैसे कि सत्यराज और राम्या कृष्णनन जिन्होंने फिल्म में कटप्पा और शिवगामी का रोल निभाया था, उन्हें भी लोगों का खूब प्यार मिला।शिवगामी देवी का किरदार निभाने वालीं राम्या कृष्णनन साउथ फिल्म इंडस्ट्री के साथ-साथ बॉलिवुड में भी हमेशा से ऐक्टिव रहीं हैं। वह बॉलिवुड में अमिताभ बच्चन सहित कई बड़े स्टार्स के काम कर चुकी हैं, लेकिन उन्हें 'बाहुबाली' के बाद जो लोकप्रियता मिली वह पहले नहीं मिली थी। इन दिनों राम्या कृष्णनन अपनी अगली फिल्म की वजह से एक बार फिर से जमकर सुर्खियों में हैं।राम्या कृष्णनन अपनी अगली फिल्म में पॉर्न स्टार की भूमिका निभा रहीं हैं। तमिल भाषा में बनीं इस फिल्म का नाम 'सुपर डीलक्स' है जिसे त्यागराजन कुमारराज ने डायरेक्ट किया है। जब से इस फिल्म का ट्रेलर ऑनलाइन रिलीज़ हुआ है, तभी से इस फिल्म की खूब चर्चा हो रही है। राम्या ने इस फिल्म में लीला नाम की अधेड़ उम्र की महिला का किरदार निभाया है, जो देह व्यापार का काम करती है।अपने किरदार को लेकर एक इंटरव्यू में राम्या ने कहा कि इस रोल के चलते उन्हें कई मुश्किलों का सामना करना पड़ा। उन्होंने 'सुपर डीलक्स' में अपने कैरक्टर को करियर का सबसे चैलंजिंग रोल बताया। वह कहती हैं, 'सुपर डीलक्स ऐक्टर्स से ज्यादा कॉन्टेंट वाली फिल्म है।' फिल्म की शूटिंग के दौरान डायरेक्टर कुमारराजा की वजह से राम्या को एक खास सीन के लिए 2 दिनों में 37 बार टेक लेने पड़े।राम्या कहती हैं, 'मुझसे ज्यादा, मेरे असिस्टेंट शॉक्ड थे... कुछ रोल पैसों के लिए होते हैं, कुछ पॉप्युलरिटी के लिए तो कुछ पैशन के लिए। सुपर डीलक्स मैंने पैशन के लिए की है। यह फिल्म 29 मार्च को रिलीज़ होगी। राम्या के अलावा फिल्म में विजय सेथुपथी, समांथा, फहाद फासिल और मास्किन लीड रोल में हैं।</p><a href='../../../Output/output.html'> Back to Output page </a> </body></html>