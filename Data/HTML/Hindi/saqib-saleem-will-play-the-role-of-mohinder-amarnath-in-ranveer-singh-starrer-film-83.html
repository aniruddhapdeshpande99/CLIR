<!DOCTYPE html><html><body><h1>फिल्‍म '83' में मोहिंदर अमरनाथ का रोल प्‍ले करेंगे साकिब सलीम</h1><p><b>Authors : </b>No Author Specified</p><p><b>Published on : </b>17&#47;02&#47;2019, 10&#58;35&#58;30</p><p><b>Bollywood News: फिल्‍म में रणवीर पूर्व क्रिकेटर कपिल देव तो ताहिर राज पूर्व क्रिकेटर सुनील गावसकर का रोल निभा रहे हैं और इसकी शूटिंग इंग्‍लैंड समेत अलग-अलग लोकेशन्‍स पर होगी।</b></p><img src="https://navbharattimes.indiatimes.com/thumb/msid-62936266,width-650,resizemode-4/weather.jpg" width="500" height="600"><p>X
डायरेक्‍टर कबीर खान इन दिनों अपनी आने वाली फिल्‍म '83' की कास्टिंग में बिजी हैं। इसमें 1983 में हुए वर्ल्‍ड कप में शामिल क्रिकेटर्स को बड़े पर्दे पर दिखाया जाएगा।फिल्‍म में रणवीर सिंह , साउथ स्‍टार जीवा, ताहिर राज भसीन और सनी कौशल जैसे स्‍टार्स दिखाई देंगे। इस बीच इस टीम में ऐक्‍टर साकिब सलीम भी शामिल हो गए हैं। कहा जा रहा है कि वह फिल्‍म में क्रिकेटर मोहिंदर अमरनाथ का रोल करते नजर आएंगे।इससे पहले साकिब फिल्‍म 'ढिशूम' में एक स्‍टार क्रिकेटर के रोल में दिखे थे। हालांकि, फिल्‍म में उनके हिस्‍से में ज्‍यादा सीन्‍स नहीं आए थे।बात करें '83' की तो चूंकि इस फिल्‍म में सभी ऐक्‍टर्स रियल लाइफ क्रिकेटर्स का किरदार निभा रहे हैं, ऐसे में वे इसके लिए काफी मेहनत और तैयारियां कर रहे हैं।फिल्‍म में रणवीर पूर्व क्रिकेटर कपिल देव तो ताहिर राज पूर्व क्रिकेटर सुनील गावसकर का रोल निभा रहे हैं और इसकी शूटिंग इंग्‍लैंड समेत अलग-अलग लोकेशन्‍स पर होगी।</p><a href='../../../Output/output.html'> Back to Output page </a> </body></html>