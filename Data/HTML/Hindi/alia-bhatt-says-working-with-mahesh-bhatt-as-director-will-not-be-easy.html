<!DOCTYPE html><html><body><h1>Alia Bhatt ने कहा, पिता के रूप में महेश भट्ट के साथ काम करना आसान नहीं</h1><p><b>Authors : </b>No Author Specified</p><p><b>Published on : </b>28&#47;04&#47;2019, 15&#58;58&#58;10</p><p><b>Bollywood News: आलिया ने खुलासा किया कि 'सड़क' के ऑरिजनल स्‍टार संजय दत्‍त ने ही महेश भट्ट को डायरेक्‍टर की कुर्सी पर लौटने के लिए मनाया। आलिया ने कहा कि पिता के साथ काम करने को लेकर वह काफी एक्‍साइटेड हैं।</b></p><img src="https://navbharattimes.indiatimes.com/thumb/msid-69082060,width-650,resizemode-4/weather.jpg" width="500" height="600"><p>फिल्मफेयर के दौरान 'आई लव यू' मोमेंट पर आलिया भट्ट ने दिया रिऐक्शन
X
फिल्‍म ' सड़क 2 ' से महेश भट्ट डायरेक्‍शन की दुनिया में वापसी कर रहे हैं। यही नहीं, इस फिल्‍म में वह पहली बार बेटी आलिया भट्ट के साथ काम कर रहे हैं।हाल ही में आलिया ने बताया कि वह पिता के तौर पर उनकी (महेश भट्ट) संवेदनशीलता को समझती हैं लेकिन उनके साथ प्रफेशनल सेटअप में काम करना बिलकुल अलग है।आलिया ने आगे कहा, 'मैं उन्‍हें डायरेक्‍टर के तौर नहीं जानती हूं, मैं उन्‍हें पिता के रूप में जानती हूं। डैडी ज्‍यादातर चीजों पर काफी शांत रहते हैं लेकिन मुझे अब भी नहीं पता कि वह सेट पर कैसे हैं। उनके साथ काम करने को लेकर मैं काफी एक्‍साइटेड हूं।'आलिया ने खुलासा किया कि 'सड़क' के ऑरिजनल स्‍टार संजय दत्‍त ने ही महेश भट्ट को डायरेक्‍टर की कुर्सी पर लौटने के लिए मनाया। आलिया के मुताबिक, 'संजू ने डैड को पुश किया, मैंने नहीं।'बता दें, 'सड़क 2' साल 1991 में आई सड़क का सीक्‍वल है जिसमें संजय दत्‍त और पूजा भट्ट नजर आए थे। दोनों सीक्‍वल में भी साथ दिखेंगे। 25 मार्च 2020 को रिलीज होने वाली इस फिल्‍म में आलिया के साथ आदित्‍य रॉय कपूर भी दिखेंगे।</p><a href='../../../Output/output.html'> Back to Output page </a> </body></html>