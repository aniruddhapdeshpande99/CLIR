<!DOCTYPE html><html><body><h1>पाक पीएम इमरान खान के बयान पर जावेद अख्‍तर का 'सिक्‍सर', कहा- आपने नो बॉल फेंकी है</h1><p><b>Authors : </b>No Author Specified</p><p><b>Published on : </b>20&#47;02&#47;2019, 09&#58;45&#58;15</p><p><b>Bollywood News: पाक पीएम इमरान खान ने करीब 6 मिनट के लंबे विडियो में इस बात से इनकार किया कि भारत में हुए हमले में पाक का हाथ नहीं है, ऐसा है तो भारत इसका सबूत दे।</b></p><img src="https://navbharattimes.indiatimes.com/thumb/msid-68061749,width-650,resizemode-4/weather.jpg" width="500" height="600"><p>Imran has thrown a no ball .Every time they ask what makes you think its our doing . After the mumbai terrorist att… https://t.co/sxzYxapjGc — Javed Akhtar (@Javedakhtarjadu) 1550583219000
पुलवामा हमले पर मंगलवार को पाकिस्‍तानी पीएम इमरान खान ने भारत को एड्रेस किया। इस पर मशहूर राइटर जावेद अख्‍तर ने उन्‍हें करारा जवाब दिया है। साथ ही हमले की जिम्‍मेदारी नहीं लेने के लिए पाक की आलोचना की है।यही नहीं, अख्‍तर ने उस घटना को भी शेयर किया जिसमें उन्‍होंने पाकिस्‍तानी न्‍यूज ऐंकर पर चुटकी ली थी। अख्‍तर ने कहा, 'इमरान ने नो बॉल फेंकी है। हर बार वे पूछते हैं कि आपको क्‍यों लगता है कि यह सब हमने किया है।'राइटर ने एक किस्‍सा बताते हुए लिखा, 'मुंबई आतंकी हमले के बाद पाकिस्‍तान की एक टीवी ऐंकर ने मुझे पूछा कि आप क्‍यों ऐसा समझते हैं कि यह पाक ने किया, यह तो कोई भी देश हो सकता है। मैंने उनसे कहा कि ठीक है, मैं आपको 3 ऑप्‍शन दूंगा, आपको 1 चुनना है। ब्राजील, स्‍वीडन और पाकिस्‍तान।'बता दें, पाक पीएम इमरान खान ने करीब 6 मिनट के लंबे विडियो में इस बात से इनकार किया कि भारत में हुए हमले में पाक का हाथ है, अगर ऐसा है तो भारत इसका सबूत दे। इमरान ने भारत को धमकी भी दी कि अगर वह पाकिस्‍तान पर अटैक करेगा तो वह भी इसका जवाब देगा।</p><a href='../../../Output/output.html'> Back to Output page </a> </body></html>