<!DOCTYPE html><html><body><h1>जब आपकी सोच दर्शकों से मेल खाती है तो अच्छा लगता है : कृति सैनन</h1><p><b>Authors : </b>No Author Specified</p><p><b>Published on : </b>07&#47;03&#47;2019, 18&#58;50&#58;41</p><p><b>Bollywood News: नयी दिल्ली, सात मार्च (भाषा) अपनी हालिया फिल्म ‘लुका छुपी’ की सफलता से बेहद उत्साहित अभिनेत्री कृति सैनन का कहना है कि फिल्म को अच्छी प्रतिक्रिया मिलना यह दिखाता है कि कलाकार और दर्शकों की सोच एक-दूसरे से मेल खाती है। कृति और अभिनेता कार्तिक आर्यन ने इस रोमांटिक-कॉमेडी फिल्म में ऐसे युगल का किरदार निभाया है जो शादी से पहले एक दूसरे को बेहतर तरीके से समझने के लिये लिव-इन रिश्ते में रहते हैं। कृति ने पीटीआई-भाषा के साथ साक्षात्कार में कहा, ‘‘मैं बहुत रोमांचित हूं और बहुत शुक्रगुजार भी हूं। हमने काफी मेहनत की है जो सफल रही। इस</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>नयी दिल्ली, सात मार्च (भाषा) अपनी हालिया फिल्म ‘लुका छुपी’ की सफलता से बेहद उत्साहित अभिनेत्री कृति सैनन का कहना है कि फिल्म को अच्छी प्रतिक्रिया मिलना यह दिखाता है कि कलाकार और दर्शकों की सोच एक-दूसरे से मेल खाती है। कृति और अभिनेता कार्तिक आर्यन ने इस रोमांटिक-कॉमेडी फिल्म में ऐसे युगल का किरदार निभाया है जो शादी से पहले एक दूसरे को बेहतर तरीके से समझने के लिये लिव-इन रिश्ते में रहते हैं। कृति ने पीटीआई-भाषा के साथ साक्षात्कार में कहा, ‘‘मैं बहुत रोमांचित हूं और बहुत शुक्रगुजार भी हूं। हमने काफी मेहनत की है जो सफल रही। इस फिल्म को हां कहना मेरे लिये बहुत सहज फैसला था क्योंकि मुझे इसकी पटकथा बहुत पसंद थी। यह जानकर बेहद अच्छा लगता है कि आपकी सोच कहीं न कहीं दर्शकों की सोच से मेल खाती है।’’ ‘बरेली की बर्फी’ के बाद कृति ने एक बार फिर ‘लुका छुपी’ में छोटे शहर की लड़की का किरदार निभाया है। हालांकि अभिनेत्री यह नहीं मानतीं कि हिंदी पट्टी से कहानियों का आना अब आदर्श बन गया है। अभिनेत्री ने कहा कि बिट्टी और रश्मी दोनों ही किरदार एक दूसरे से काफी अलग हैं।</p><a href='../../../Output/output.html'> Back to Output page </a> </body></html>