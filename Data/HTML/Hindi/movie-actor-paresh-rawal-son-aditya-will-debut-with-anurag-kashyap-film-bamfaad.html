<!DOCTYPE html><html><body><h1>'बामफाड़' से बॉलिवुड में डेब्‍यू करेंगे परेश रावल के बेटे आदित्‍य</h1><p><b>Authors : </b>No Author Specified</p><p><b>Published on : </b>22&#47;01&#47;2019, 20&#58;40&#58;15</p><p><b>Bollywood News: इस फिल्‍म का निर्देशन डेब्‍यू डायरेक्‍टर रंजन चंदेल कर रहे हैं। तेलुगू फिल्‍म अर्जुन रेड्डी की ऐक्‍ट्रेस शालिनी पांडे इस फिल्‍म से बॉलिवुड डेब्‍यू करेंगी।</b></p><img src="https://navbharattimes.indiatimes.com/thumb/msid-67644814,width-650,resizemode-4/weather.jpg" width="500" height="600"><p>बॉलिवुड के मशहूर ऐक्‍टर परेश रावल और स्‍वरूप संपत के बेटे आदित्‍य बॉलिवुड में लॉन्‍च होने के लिए तैयार हैं। इस फिल्‍म को अनुराग कश्‍यप प्रेजेंट कर रहे हें। बामफाड़ ' नाम की इस फिल्‍म का निर्देशन डेब्‍यू डायरेक्‍टर रंजन चंदेल कर रहे हैं। तेलुगू फिल्‍म अर्जुन रेड्डी की ऐक्‍ट्रेस शालिनी पांडे इस फिल्‍म से बॉलिवुड डेब्‍यू करेंगी। 2018 के आखिर में फिल्‍म की शूटिंग उत्‍तर प्रदेश के कानपुर में काफी चुपचाप तरीके से हुई थी। फिल्‍म फिलहाल पोस्‍ट प्रॉडक्‍शन स्‍टेज में है।अनुराग ने इस खबर को कन्‍फर्म करते हुए कहा, 'राइटर और असिस्‍टेंट के रूप में रंजन लंबे समय से जुड़े रहे हैं। प्रड्यूसर अजय राय और मैंने 'गुलाल' और 'देव डी' में साथ काम किया था। मैं पूरी तरह से प्रड्यूसर्स अजय, प्रदीप कुमार और ऐलन मैकएलेक्‍स के साथ इस प्रॉजेक्‍ट में शामिल हूं।'वहीं, न्‍यूकमर्स की चॉइस पर डायरेक्‍टर रंजन ने कहा कि कास्टिंग डायरेक्‍टर के रूप में तरण बजाज और उन्‍हें लगा कि आदित्‍य और शालिनी इस कहानी के लिए सबसे उपयुक्‍त हैं। रंजन के मुताबिक, 'हमने कुछ अनुभवी कलाकारों से बात की लेकिन बात नहीं बनी। शालिनी ने साउथ में कुछ फिल्‍में की हैं लेकिन लीड ऐक्‍ट्रेस के तौर पर हिंदी में यह उनकी पहली फिल्‍म होगी। आदित्‍य का फिल्‍मी बैकग्राउंड है, फिर भी उन्‍होंने पूरी तरह से मेरे विजन को समझा।'रंजन ने आगे कहा, 'फिल्‍म के फ्लोर पर जाने से पहले हमारी एक महीने की वर्कशॉप हुई थी। दोनों ऐक्‍टर्स काफी बेहतरीन हैं।' बता दें, फिल्‍म में विजय वर्मा और जतिन सरना भी अहम किरदारों में हैं।वहीं, फिल्‍म के टाइटल के सवाल पर उन्‍होंने कहा कि यह जुनूनी प्रेम कहानी है जिसकी पृष्‍ठभूमि इलाहाबाद की है। 'बामफाड़' शब्‍द उत्‍तर भारत में काफी प्रचलित है और यह शब्‍द हमारे फिल्‍म के कैरक्‍टर्स और उनकी दुनिया को बयां करता है। फिल्‍म आने वाले कुछ महीनों में रिलीज होगी। रिलीज डेट फाइनल होनी बाकी है।</p><a href='../../../Output/output.html'> Back to Output page </a> </body></html>