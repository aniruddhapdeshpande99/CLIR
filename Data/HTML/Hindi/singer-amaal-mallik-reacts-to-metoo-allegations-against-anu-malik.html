<!DOCTYPE html><html><body><h1>MeToo कंट्रोवर्सी में फंसे अनु मलिक पर बोले अमाल- यह शर्मनाक था, वह परिवार का हिस्‍सा नहीं हैं</h1><p><b>Authors : </b>No Author Specified</p><p><b>Published on : </b>01&#47;02&#47;2019, 08&#58;45&#58;59</p><p><b>Bollywood News: सिंगर-कंपोजर अमाल मलिक जल्‍द ही टीवी डेब्‍यू करने जा रहे हैं। हाल ही में एक इंटरव्‍यू के दौरान मीटू कंट्रोवर्सी में फंसे अंकल अनु मलिक पर अमाल ने बात की।</b></p><img src="https://navbharattimes.indiatimes.com/thumb/msid-67783676,width-650,resizemode-4/weather.jpg" width="500" height="600"><p>'नींद चुराई मेरी' अनु मलिक की रचना नहीं: अमाल मलिक +
सोनाक्षी ने अमाल मलिक समझ अरमान मलिक को दे डाली नसीहत
X
सिंगर-कंपोजर अमाल मलिक जल्‍द ही टीवी डेब्‍यू करने जा रहे हैं। वह बच्‍चों के एक सिंगिंग रिऐलिटी शो में रिचा शर्मा और शान के अलावा जज के रूप में नजर आएंगे।हाल ही में एक इंटरव्‍यू के दौरान मीटू कंट्रोवर्सी में फंसे अंकल अनु मलिक पर अमाल ने बात की। बता दें, सोना महापात्रा , अलीशा चिनॉय और श्‍वेता पंडित जैसी सिंगर्स ने अनु पर यौन उत्‍पीड़न का आरोप लगाया था।इस विवाद में शामिल उनके परिवार के एक सदस्‍य पर रिऐक्‍ट करते हुए अमाल ने कहा, 'यह काफी शर्मनाक था। मेरे लिए मेरे परिवार में चार लोग हैं और इसके अलावा मैं किसी को फैमिली के रूप में नहीं गिनता हूं।'मीटू मूवमेंट पर बात करते हुए अमाल ने कहा, 'मैं इसका सपॉर्ट करता हूं। हालांकि, जब लोग सोशल मीडिया पर बात करते हैं तो चीजें कहीं न कहीं गलत हो जाती हैं।'सिंगर ने जोर देते हुए आगे कहा, 'पीड़ित को आरोपी को कोर्ट तक घसीटना चाहिए और जूडिशल सिस्‍टम के तहत इंसाफ पाना चाहिए। ऐसे गंभीर मामलों में ऐक्‍शन होना जरूरी है लेकिन 3 महीने के बाद लोग अपने मकसद के लिए खड़े होना भूल जाते हैं।'बता दें, अमाल सिंगर सोना महापात्रा के भी काफी करीबी हैं। उनके बारे में बात करते हुए अमाल कहते हैं, 'अगर सोना ने अनु मलिक के बारे में कुछ कहा है तो कुछ न कुछ कारण जरूर होगा। और अगर कारण है तो उन्‍हें कोर्ट में जाना चाहिए।'</p><a href='../../../Output/output.html'> Back to Output page </a> </body></html>