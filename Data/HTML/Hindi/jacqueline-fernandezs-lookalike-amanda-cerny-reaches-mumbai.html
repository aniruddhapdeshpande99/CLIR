<!DOCTYPE html><html><body><h1>मुंबई पहुंची जैकलीन फर्नांडिस की 'जुड़वा' अमान्डा सेर्नी</h1><p><b>Authors : </b>No Author Specified</p><p><b>Published on : </b>27&#47;03&#47;2019, 12&#58;39&#58;47</p><p><b>Bollywood News: ऐक्ट्रेस जैकलीन फर्नांडिस ने इंस्टाग्राम पर फोटो शेयर किया है जिसमें वह मॉडल अमान्डा सेर्नी के साथ दिखाई दे रही हैं। इस फोटो के साथ उन्होंने एक रिक्वेस्ट भी की है।</b></p><img src="https://navbharattimes.indiatimes.com/thumb/msid-68593168,width-650,resizemode-4/weather.jpg" width="500" height="600"><p>ऐक्ट्रेस जैकलीन फर्नांडिस इंस्टाग्राम के जरिए अपने फैन्स के साथ फोटोज व अपनी फीलिंग्स शेयर करती रहती हैं। इस बार उन्होंने अपनी 'जुड़वा' अमान्डा सेर्नी के साथ थ्रोबैक पिक्चर शेयर किया और उनसे रिक्वेस्ट की कि वह भारत आएं। अमान्डा ने उनकी इस रिक्वेस्ट को माना और अब वह मुंबई पहुंच गईं।दरअसल, पिछले साल जैकलीन और अमान्डा की मुलाकात हुई थी। दोनों के चेहरों और व्यवहार में समानता देख खुद जैकलीन भी हैरान थीं। उन्होंने अपनी और अमान्डा की कई तस्वीरें इंस्टाग्राम पर शेयर की थीं और लिखा था कि 'हम दोनों को ही यकीन है कि हम जन्म लेने के बाद बिछड़ गए थे।' उनकी इन तस्वीरों ने काफी सुर्खियां भी बटोरी थीं।इसी दौरान की एक ब्लैक ऐंड वाइट फोटो जैकलीन ने फिर से इंस्टाग्राम पर शेयर की। इसके साथ उन्होंने अमान्डा के नाम मेसेज भी लिखा। 'अमान्डा मुझे लगता है कि अब समय आ गया है कि आप मुझसे मुंबई आकर मिलें।'इसके बाद अमान्डा ने भी अपने इंस्टाग्राम पर एक फोटो शेयर किया, जिसमें वह प्लेन में दिखाई दे रही हैं। इसके कुछ ही घंटों बाद उन्हें मुंबई एयरपोर्ट पर क्लिक किया गया। इससे साफ है कि अमान्डा अपनी दोस्त जैकलीन से मिलने मुंबई पहुंच चुकी हैं। अब फैन्स को इन दोनों के साथ में नए फोटोज का इंतजार है।</p><a href='../../../Output/output.html'> Back to Output page </a> </body></html>