<!DOCTYPE html><html><body><h1>जल्द वापसी करेंगे इरफान खान, शुरू करेंगे 'हिंदी मीडियम 2' की शूटिंग?</h1><p><b>Authors : </b>No Author Specified</p><p><b>Published on : </b>13&#47;02&#47;2019, 08&#58;37&#58;45</p><p><b>Bollywood News: बॉलिवुड के दिग्गज ऐक्टर इरफान खान पिछले काफी समय से कैंसर के इलाज के सिलसिले में देश से बाहर थे। कहा जा रहा है कि वह अब इलाज कराने के बाद मुंबई वापस लौट आए हैं और जल्द ही अपनी अगली फिल्म 'हिंदी मीडियम 2' की शूटिंग शुरू कर सकते हैं।</b></p><img src="https://navbharattimes.indiatimes.com/thumb/msid-67969271,width-650,resizemode-4/weather.jpg" width="500" height="600"><p>चुपचाप भारत आए इरफान खान, त्रियंबकेश्वर मंदिर में की पूजा?
X
X
बॉलिवुड और फैन्स उस समय सकते में आ गए थे जब दिग्गज ऐक्टर इरफान खान ने यह सूचना दी थी कि वह कैंसर से जूझ रहे हैं। इसके बाद इरफान ने देश छोड़कर लंदन इलाज कराने के लिए चले गए। तभी से इरफान की भारत वापसी का इंतजार किया जा रहा है। अब बताया जा रहा है कि इरफान ठीनक होने के बाद जल्द ही रुपहले पर्दे पर वापसी करने जा रहे हैं। हालांकि इस बारे में अभी कुछ भी कन्फर्म नहीं है।हालिया मीडिया रिपोर्ट्स की मानें तो इरफान अब मुंबई वापस आ गए हैं और एक हॉस्पिटल में अपना इलाज करा रहे हैं। माना जा रहा है कि जल्द ही उनकी अगली फिल्म ' हिंदी मीडियम 2 ' की शूटिंग शुरू हो जाएगी। हालांकि अभी तक इस बारे में कन्फर्म कुछ भी नहीं बताया गया है।सूत्रों के मुताबिक, 'हिंदी मीडियम 2' की शूटिंग 22 फरवरी से शुरू होने जा रही है। कॉस्ट्यूम डिजाइनर इरफान के आउटफिट्स को डिजाइन कर रहे हैं। हालांकि इरफान के ऑपोजिट लीड रोल के लिए किसी हिरोइन का चुनाव नहीं हुआ है। पिछले साल भी इरफान की कई बेहतरीन फिल्में 'ब्लैकमेल', 'कारवां' और 'पजल' रिलीज हुई थीं, जिन्हें दर्शकों ने काफी सराहा था।बता दें कि इरफान और सबा कमर के लीड रोल वाली 'हिंदी मीडियम' साल 2017 में रिलीज हुई थी। साकेत चौधरी के डायरेक्शन में बनी इस फिल्म की काफी तारीफ हुई थी। अब इसका सीक्वल बनाया जा रहा है और उम्मीद है कि दर्शकों को यह भी काफी पसंद आएगी। इस फिल्म के जरिए फैन्स को भी इरफान की वापसी का बेसब्री से इंतजार है।</p><a href='../../../Output/output.html'> Back to Output page </a> </body></html>