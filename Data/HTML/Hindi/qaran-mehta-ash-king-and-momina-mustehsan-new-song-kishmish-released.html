<!DOCTYPE html><html><body><h1>रिलीज हुआ 'तारीफां' फेम करण मेहता का नया रोमांटिक रैप सॉन्ग 'किशमिश'</h1><p><b>Authors : </b>No Author Specified</p><p><b>Published on : </b>18&#47;01&#47;2019, 17&#58;04&#58;31</p><p><b>Bollywood News: 'तारीफां' के बाद अब करण मेहता का एक और रोमांटिक रैप सॉन्ग रिलीज हुआ है। इस गाने में 2015 की मिस इंडिया इंटरनैशनल वर्तिका सिंह नजर आ रही हैं। पहली बार ऐश किंग और मेमीना मुस्तहसन के साथ गाना गाया है।</b></p><img src="https://navbharattimes.indiatimes.com/thumb/msid-67588602,width-650,resizemode-4/weather.jpg" width="500" height="600"><p>X
'वीरे दी वेडिंग' के 'तारीफां' की जबरदस्त सफलता के बाद करण मेहता का नया गाना 'किशमिश' रिलीज हो गया है। सिंगर ऐश किंग मोमीना मुस्तहसन और करण मेहता पहली बार साथ में कोई गाना कर रहे हैं। इस रोमांटिक गाने को करण मेहता और सिद्धार्थ कौशल ने लिखा है। गाने में वर्तिका सिंह भी नजर आ रही हैं। बता दें कि वर्तिका 2015 में फेमिना मिस इंडिया ग्रैंड इंटरनैशनल रह चुकी हैं।इस नए रोमांटिक ट्रैक को टाइम्स म्यूजिक के यू-ट्यूब चैनल पर रिलीज किया गया है। वर्तिका इस विडियो में एक अलग ही अवतार में नजर आ रही हैं। करण और वर्तिका की सिंजलिंग केमिस्ट्री भी काफी दिलचस्प है। इस गाने के रोमांटिक लिरिक्स के साथ मोमीना और ऐश की आवाज आपका दिल छू लेगी।सिंगर ऐश किंग ने करण की तारीफ करते हुए कहा कि इस गाने को इतनी खूबसूरती से कंपोज किया गया है कि यह तुरंत किसी का भी मूड रिफ्रेश कर देगा। वहीं, करण के कहा कि 'तारीफां' की सफलता के बाद वह इस गाने को लेकर काफी एक्साइटेड हैं। इस गाने को ऐश और मोमीना ने इतने अच्छे से निभाया है कि यह उनके दिमाग में ठहर गया है।</p><a href='../../../Output/output.html'> Back to Output page </a> </body></html>