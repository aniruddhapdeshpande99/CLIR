<!DOCTYPE html><html><body><h1>रोहित शेट्टी की 'सूर्यवंशी' में अक्षय कुमार के साथ दिखेंगी कटरीना कैफ?</h1><p><b>Authors : </b>No Author Specified</p><p><b>Published on : </b>25&#47;03&#47;2019, 08&#58;56&#58;33</p><p><b>Bollywood News: रोहित शेट्टी ने पहले ही घोषणा कर दी है कि वह अक्षय कुमार को लेकर फिल्म 'सूर्यवंशी' करने जा रहे हैं। इस फिल्म में वह एक पुलिस अफसर की भूमिका में नजर आएंगे और कहा जा रहा है कि फिल्म में उनके ऑपोजिट कटरीना कैफ को कास्ट किया जा सकता है।</b></p><img src="https://navbharattimes.indiatimes.com/thumb/msid-68555337,width-650,resizemode-4/weather.jpg" width="500" height="600"><p>क्या अक्षय कुमार-स्टारर 'सूर्यवंशी' को प्रोड्यूस करेंगे करण जौहर?
X
X
की पुलिस पर बनीं फिल्में अभी तक बॉक्सऑफिस पर काफी सफल रही हैं। इन फिल्मों में अजय देवगन की 'सिंघम' और रणवीर सिंह की 'सिंबा' जैसी सुपरहिट फिल्में शामिल हैं। अब रोहित एक बार फिल्म अक्षय कुमार को लेकर एक और फिल्म ' सूर्यवंशी ' बना रहे हैं जिसमें वह एक पुलिसवाले की भूमिका में दिखाई देंगे।इस फिल्म की घोषणा होने के बाद से ही यह अंदाजे लगाए जाने लगे कि फिल्म में उनके ऑपोजिट कौन सी हिरोइन दिखाई देंगी। अब ऐसा कहा जा रहा है कि इस फिल्म में एक बार फिर अक्षय के साथ कटरीना की जोड़ी बन सकती है। कहा जा रहा है कि कटरीना को फिल्म में कास्ट किए जाने की पूरी तैयारी हो गई है। इससे पहले अक्षय और कटरीना ने एक साथ 'वेलकम', 'तीस मार खान', 'सिंग इज किंग', 'दे दना दन', 'हमको दीवाना कर गए' जैसी सुपरहिट फिल्में की हैं।हालांकि रोहित शेट्टी के दिमाग में इस रोल के लिए किसी और हिरोइन का नाम था लेकिन ऐसा कहा जा रहा है कि अक्षय कुमार ने ही इस फिल्म के लिए कटरीना की सिफारिश की है। रोहित शेट्टी इस फिल्म को 2020 में ईद के मौके पर रिलीज करने का प्लान बना रहे हैं। अगर ऐसा होता है तो इस फिल्म का सलमान खान और आलिया भट्ट की मुख्य भूमिका वाली संजय लीला भंसाली की फिल्म 'इंशाअल्लाह' से क्लैश होगा।इससे पहले अक्षय कुमार ने वीर सूर्यवंशी के रूप में रणवीर सिंह की 'सिंबा' में कैमियो भी किया था। ऐसा भी कहा जा रहा है कि अक्षय की 'सूर्यवंशी' में अजय देवगन बाजीराव सिंघम और रणवीर सिंह संग्राम भालेराव के रूप में मेहमान भूमिकाएं निभाते नजर आ सकते हैं। हालांकि अभी तक इस फिल्म की स्क्रिप्ट ही लिखी जा रही है और जल्द ही इसकी शूटिंग शुरू होने की उम्मीद की जा रही है।</p><a href='../../../Output/output.html'> Back to Output page </a> </body></html>