<!DOCTYPE html><html><body><h1>खत्‍म हुई 'The Sky Is Pink' की शूटिंग, मेकर्स ने शेयर की प्‍यारी सी तस्‍वीरें</h1><p><b>Authors : </b>No Author Specified</p><p><b>Published on : </b>11&#47;03&#47;2019, 14&#58;24&#58;38</p><p><b>Bollywood News: मोटिवेशनल स्‍पीकर आयशा चौधरी की जिंदगी पर आधारित फिल्‍म 'The Sky Is Pink' की शूटिंग पूरी हुई। मेकर्स ने इसकी जानकारी देते हुए कुछ प्‍यारी-प्‍यारी सी तस्‍वीरें सोशल साइट पर शेयर की हैं।</b></p><img src="https://navbharattimes.indiatimes.com/thumb/msid-68355984,width-650,resizemode-4/weather.jpg" width="500" height="600"><p>की फिल्‍म ' द स्‍काई इज पिंक ' जल्‍दी ही रिलीज होने वाली है। फिल्‍म की शूटिंग साल 2018 से चल रही थी। हाल ही मेकर्स ने कुछ तस्‍वीरों के साथ फिल्‍म की शूटिंग खत्‍म होने की घोषणा की है। मेकर्स ने इंस्‍टाग्राम पर शेयर की इन तस्‍वीरों के साथ एक प्‍यारा सा मेसेज भी शेयर किया है। इन तस्‍वीरों में प्रियंका चोपड़ा, फरहान अख्‍तर जायरा वसीम और फिल्‍म के अन्‍य सदस्‍य नजर आ रहे हैं। बहरहाल काफी अरसे से बॉलिवुड इंडस्‍ट्री से दूर रह रहीं प्रियंका चोपड़ा भी सोनाली बोस की इस फिल्‍म से हिंदी सिनेमा में कमबैक कर रही हैं। उनके मेकअप आर्टिस्‍ट ने सोशल मीडिया पर प्रियंका का फोटो शेयर करते हुए उन्‍हें थैंक्‍यू भी बोला है।बता दें कि मोटिवेशनल स्‍पीकर आयशा चौधरी की जिंदगी पर बन रही फिल्‍म 'द स्‍काई इज पिंक' का फाइनल शेड्यूल अंडमान के हैवलॉक आइसलैंड में शूट किया गया। मेकर्स ने वहां की फोटोज शेयर करते हुए खूबसूरत आइसलैंड को गुडबाई मेसेज भी किया है।इसके अलावा प्रियंका चोपड़ा के मेकअप आर्टिस्‍ट फ्लोरियन ह्यूरेल ने भी 'इट्स रैप' के बाद प्रियंका को अपने इस अनुभव के लिए शुक्रिया कहा।वहीं सोनाली बोस की पूरी टीम शूटिंग खत्‍म होने के बाद खूब मस्‍ती करती नजर आई।'द स्‍काई इज पिंक' की पूरी टीम कभी अंडमान में वॉटर राइडिंग करती नजर आई तो कभी नारियल पानी को इंजॉय करते।बता दें कि 'द स्‍काई इज पिंक' 11 अक्‍टूबर 2019 को रिलीज होगी।</p><a href='../../../Output/output.html'> Back to Output page </a> </body></html>