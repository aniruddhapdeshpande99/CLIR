<!DOCTYPE html><html><body><h1>'दबंग 3' में करीना कपूर खान का डांस नंबर</h1><p><b>Authors : </b>No Author Specified</p><p><b>Published on : </b>04&#47;02&#47;2019, 09&#58;33&#58;18</p><p><b>Bollywood News: फिल्म दबंग के दूसरे भाग में करीना कपूर खान पर फिल्माया गया डांस नंबर 'फेविकोल' तो याद ही होगा आपको, इस गाने की शानदार सफलता के कारण ही करीना कपूर खान को अरबाज खान ने 'दबंग 3' में स्पेशल नंबर के लिए फाइनल कर लिया है।</b></p><img src="https://navbharattimes.indiatimes.com/thumb/msid-67630637,width-650,resizemode-4/weather.jpg" width="500" height="600"><p>X
X
अभिनेता सलमान खान की मोस्ट अवेटेड फिल्म ' दबंग 3 ' फाइनली फ्लोर पर जाने वाली है। फिल्म निर्माता अरबाज खान ने हाल ही में हुई बातचीत के दौरान यह साफ कर दिया था कि फिल्म 'भारत' की शूटिंग खत्म होने के तुरंत बाद वह 'दबंग 3' की शूटिंग शुरू कर देंगे। यानी अगले महीने मार्च के अंतिम सप्ताह या फिर अप्रैल के पहले सप्ताह से ही 'दबंग 3' ऑन फ्लोर होगी।अब खबर है कि 'दबंग 3' में 'मुन्नी बदनाम...' और 'फेविकोल...' जैसे हिट डांस नंबर के लिए अरबाज खान ने इस बार फिर से करीना कपूर खान को फाइनल कर लिया है। बीते सप्ताह करीना ने अरबाज से मीटिंग भी की थी। करीना ने 'दबंग 2' में भी 'फेविकोल...' जैसा सुपर हिट आइटम नंबर किया था। फिल्म में अब तक सलमान खान, सोनाक्षी सिन्हा और कन्नड़ फिल्मों के जानेमाने ऐक्टर सुदीप को फाइनल किया गया है। सुदीप फिल्म में सलमान के दोस्त का रोल निभाएंगे।'दबंग' सीरिज में स्पेशल डांस नंबर को लेकर अरबाज बहुत ध्यान देते हैं। 'दबंग' के पहले भाग में मलाइका अरोड़ा ने 'मुन्नी बदनाम' जैसा सुपरहिट गाना किया था। फिल्म के दूसरे भाग में 'फेविकोल' जैसे स्पेशल नंबर से करीना ने इस सफलता को बरकरार रखा। अब अरबाज के लिए फिल्म के साथ-साथ इस खास गाने को पिछले गानों से और भी अच्छा बनाने का प्रेशर तो है ही, ऐसे में फिल्म को संगीत से सजाने वाले साजिद-वाजिद अभी से इस पर काम कर रहे हैं। 'दबंग 3' का निर्देशन प्रभुदेवा करेंगे। यह फिल्म को साल 2020 के ईद में रिलीज़ किया जाएगा।</p><a href='../../../Output/output.html'> Back to Output page </a> </body></html>