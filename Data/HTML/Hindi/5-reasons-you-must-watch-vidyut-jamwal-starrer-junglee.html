<!DOCTYPE html><html><body><h1>इन 5 वजहों से आपको जरूर देखनी चाहिए 'Junglee'</h1><p><b>Authors : </b>No Author Specified</p><p><b>Published on : </b>28&#47;03&#47;2019, 13&#58;02&#58;54</p><p><b>Bollywood News: विद्युत जामवाल की ऐक्शन और रोमांच से भरपूर फिल्म Junglee 29 मार्च को रिलीज हो रही है। आपको यह फिल्म क्यों देखनी चाहिए, यहां हैं 5 वजहें...</b></p><img src="https://navbharattimes.indiatimes.com/thumb/msid-68610950,width-650,resizemode-4/weather.jpg" width="500" height="600"><p>भरपूर फिल्म ' जंगली ' 29 मार्च को रिलीज हो रही है। फिल्म को लेकर दर्शक काफी एक्साइटेड हैं। विद्युत जामवाल स्टारर इस ऐक्शन पैक्ड फैमिली फिल्म के पहले ऑफिशल ट्रेलर को जबरदस्त रिस्पॉन्स मिला। इसके बाद से ही दर्शकों को फिल्म का इंतजार है। फिल्म में एक्शन, इमोशन के साथ रोमांस का भी टच है। चक रशेल के डायरेक्शन में बनी इस फिल्म का मजा पूरी फैमिली के साथ बैठकर लिया जा सकता है। फिल्म के प्रड्यूसर विनीत जैन और प्रीति शाहनी को-प्रड्यूसर हैं। फिल्म में पूजा सावंत, आशा भट, अतुल कुलकर्णी और मकरंद देशपांडे खास भूमिकाओं में नजर आएंगे। यहां हैं 5 वजहें, आपको क्यों यह फिल्म देखनी चाहिए...कमॉन्डो जैसी ऐक्शन फिल्म के बाद विद्युत जामवाल ऐक्शन से भरपूर फिल्म जंगली से वापसी कर रहे हैं। फिल्म को हॉलिवुड फिल्ममेकर चक रसेल ने डायरेक्ट किया है। फिल्म में कई ऐसे ऐक्शन सीन दिखेंगे जो आज तक नहीं दिखाई दिए। फिल्म के हीरो विद्युत टॉप 6 ग्लोबल मार्शल आर्टिस्ट्स में से एक हैं।चक रसेल के खाते में कुछ ग्लोबल ब्लॉक बस्टर्स जैसे 'द मास्क', 'द स्कॉर्पियन किंग' और 'इरेजर' जैसी शानदार फिल्में हैं। चक जंगली से हिंदी फिल्मों में डेब्यू कर रहे हैं। चक को कई ऐक्टर्स जैसे जिम कैरी और कैमरून डियाज वगैरह के करियर को चमकाने के लिए जाना जाता है। एक इंटरव्यू के दौरान उन्होंने बताया था कि वह लंबे वक्त से ग्लोबल सिनेमा में इंट्रेस्टेड हैं। चक पहले भी भारत आ चुके हैं क्योंकि वह यहां के टैलंट के साथ फिल्में बनाना चाहते थे। चक असली हाथियों के साथ काम करके भी एक्साइटेड हैं।जंगली फिल्म से पूजा सावंत और आशा भट डेब्यू कर रही हैं। पूजा मराठी सिनेमा का बड़ा नाम हैं। वह पोश्टर बॉयज, दागदी चावल और सतरंगी रे जैसी फिल्मों में काम कर चुकी हैं। उन्हें बॉलिवुड से भी ऐसे ही प्यार और तारीफों की उम्मीद है। पूजा फिल्म में भारत की इकलौती फीमेल महावत और जानवरों से प्यार करने वाली दिखाई गई हैं। दूसरी ओर आशा मिस सुपरनैशनल 2014 रह चुकी हैं और इंजीनियरिंग की पढ़ाई की है। फिल्म में वह जर्नलिस्ट की भूमिका में हैं। फिल्म में न सिर्फ विद्युत बल्कि दोनों फीमेल ऐक्ट्रेसस के भी ऐक्शन सीन्स हैं।'जंगली' के ट्रेलर में हम विद्ययुत (राज) और हाथी (भोला) की बॉन्डिंग देख ही चुके हैं। पेड़ों और घने जंगलों के बीच भोला और राज के निराले दृश्य चकित करने वाले हैं। भोला और राज की दोस्ती में मुश्किलें तब आ जाती हैं जब अचानक जंगल में जानवरों की तस्करी करने वाले कुछ शिकारी अपनी गाड़ियों और हथियार के साथ जंगल में घुस जाते हैं और उनका टारगेट है भोला। यही वक्त है जब विद्युत भोला के साथ-साथ जंगल के सभी जानवरों के लिए लड़ने के लिए सामने आ खड़ा होता है राज। अब यह देखना वाकई मजेदार होगा कि एक वन-मैन आर्मी कैसे अपने जंगल के दोस्तों को बचाने के लिए जान की बाजी लगाता है।'जंगली' के ट्रेलर में नजर आए विद्युत जामवाल के दमदार स्टंट्स फिल्म की जान हैं। वैसे तो विद्युत अपने मार्शल आर्ट के लिए दुनिया में मशहूर हैं, लेकिन इस फिल्म 'जंगली' के लिए उन्होंने कड़ी ट्रेनिंग लेकर शानदार बॉडी बनाई है। इस फिल्म से वह बिग स्क्रीन पर ऐनिमल फ्लो मूवमेंट ला रहे हैं। दरअसल ऐनिमल फ्लो वर्कआउट का हाइब्रिड फॉर्म है जिसमें जिमनास्टिक, योग और ब्रेकडांसिंग सब शामिल है। इस आर्ट में निपुणता पाने के लिए विद्युत ने लगातार 2 साल तक कलारिपयट्टु की प्रैक्टिस की है। एनिमल फ्लो और कलारिपयट्टु एक दूसरे से जुड़े हैं क्योंकि कलारिपयट्टु में ऐसा माना जाता है कि एक जिंदगी में आप कई जिंदगियों का अनुभव कर सकते हैं। यह कौशल कड़ी मेहनत और अनुशासन के बाद ही पाया जा सकता है। ऐनिमल फ्लो का मतलब इसका शाब्दिक अर्थ है दूसरों की क्वॉलिटी लाने की कोशिश करना (जैसे जानवर), जो कुछ सामने है उससे सीखना और उसे बेहतरी के लिए दर्शाना। वर्कआउट के इस फॉर्म के जरिए विद्युत ने घोड़े, जंगली सुअर, सांप, बिच्छु, हाथी, मेंढक और तितली के मूवमेंट समझने की कोशिश की। फिल्म में कलारिपयट्टु में इस्तेमाल किए जानेवाले उर्मी जैसे हथियारों के साथ भी लड़ते दिखेंगे विद्युत।</p><a href='../../../Output/output.html'> Back to Output page </a> </body></html>