<!DOCTYPE html><html><body><h1>'कुली नंबर 1' के रीमेक में वरुण धवन के ऑपोज़िट होंगी सारा अली खान?</h1><p><b>Authors : </b>No Author Specified</p><p><b>Published on : </b>08&#47;03&#47;2019, 10&#58;50&#58;45</p><p><b>Bollywood News: खबर है कि वरुण धवन अब गोविन्दा की फिल्म 'कुली नंबर 1' के रीमेक में नजर आनेवाले हैं और इस फिल्म में उनके ऑपोज़िट नजर आ सकती हैं सारा अली खान।</b></p><img src="https://navbharattimes.indiatimes.com/thumb/msid-68314240,width-650,resizemode-4/weather.jpg" width="500" height="600"><p>अभिषेक वर्मन की फिल्म ' कलंक ' में नजर आनेवाले वरुण धवन ने हाल ही में बताया था कि सलमान की 'जुड़ा' रीमेक के बाद अब वह गोविन्दा की फिल्म 'कुली नंबर 1' पर काम करेंगे।गोविन्दा की इस फिल्म में उनके ऑपोजिट नजर आई थीं करिश्मा कपूर और दर्शकों को उनकी यह फिल्म काफी पसंद आई थी। बता दें कि गोविन्दा की इस फिल्म को डायरेक्ट किया था वरुण झवन के पिता डेविड धवन ने।जब वरुण से इस फिल्म को लेकर किए गए सवालों में यह पूछा गया कि फिल्म में लीडिंग लेडी कौन होंगी तो इस बारे में उन्होंने ज्यादा कुछ खुलकर नहीं कहा। इसके बाद जब उन्हें आलिया भट्ट और सारा अली खान का ऑप्शन दिया गया तो वरुण ने झट से कहा कि फिलहाल वह आलिया के साथ अभी कोई फिल्म नहीं करेंगे, क्योंकि उन्होंने साथ में कई फिल्में कर ली हैं। उन्हें लगता है कि ऐसे में लोग उनकी ऑन-स्क्रीन केमिस्ट्री को ग्रांटेड लेने लगेंगे। हालांकि, वरुण ने सारा के नाम पर चुप्पी बनाए रखी।वर्कफ्रंट की बात करें तो फिलहाल वरुण धवन आलिया के साथ 'कलंक' की तैयारी में लगे हैं। इस फिल्म में सोनाक्षी सिन्हा, आदित्य रॉय कपूर, माधुरी दीक्षित, संजय दत्त जैसे और भी स्टार्स शामिल हैं। 'कलंक' अगले महीने 19 अप्रैल को रिलीज़ हो रही है।</p><a href='../../../Output/output.html'> Back to Output page </a> </body></html>