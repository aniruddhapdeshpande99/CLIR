<!DOCTYPE html><html><body><h1>केएल राहुल, हार्दिक पांड्या के साथ करण जौहर के खिलाफ FIR</h1><p><b>Authors : </b>No Author Specified</p><p><b>Published on : </b>06&#47;02&#47;2019, 20&#58;37&#58;48</p><p><b>Bollywood News: चैट शो के दौरान महिलाओं पर अमर्यादित टिप्पणी वाले विवाद की आंच अब करण जौहर तक पहुंच गई है। केएल राहुल, हार्दिक पांड्या सहित उनके खिलाफ एफआईआर दर्ज करवा दी गई है।</b></p><img src="https://navbharattimes.indiatimes.com/thumb/msid-67451255,width-650,resizemode-4/weather.jpg" width="500" height="600"><p>X
बॉलिवुड के सबसे सफल डायरेक्टर्स में शुमार करण जौहर आज अपना 46वां बर्थडे मना रहे हैं। 1995 में फिल्म 'दिलवाले दुल्हनिया ले जाएंगे' से बतौर असिस्टेंट डायरेक्टर अपनी पारी शुरू करने वाले करण आज हर हीरो-हिरोइन की टॉप चॉइस हैं। आज हम आपको उनसे जुड़े कुछ दिलचस्प बातें बताएंगे।
करण जौहर भले ही आज तक शादी नहीं की, लेकिन कभी उन्हें भी प्यार हुआ था। उनका यह प्यार था ट्विंकल खन्ना। करण ने साल 2016 में ट्विंकल की बुक 'मिसेज फनीबोन्स' के लॉन्च पर इसका जिक्र किया था और कहा था कि सिर्फ ट्विंकल ही वह लड़की थी, जिससे उन्हें प्यार था।
करण लाइफ में वैसे तो बहुत से स्पेशल लोग हैं, जो उनकी ताकत भी हैं, लेकिन गौरी और शाहरुख को वह अपनी असली ताकत मानते हैं। एक इंटरव्यू में इसका जिक्र करते हुए करण ने खुलासा भी किया था कि वह अपने बेडरूम में शाहरुख और गौरी की फोटो रखते हैं क्योंकि उनकी फोटो देखकर उन्हें ताकत मिलती है।
करण जौहर की पहली निर्देशित फिल्म 'कुछ कुछ होता है' थी, जो ब्लॉकबस्टर रही। इसके बाद करण ने अपनी आने वाली कई फिल्मों के नाम अक्षर 'क' से ही रखे, जैसे 'कभी खुशी कभी गम' और 'कभी अलविदा न कहना'। हालांकि उन्होंने राजकुमार हिरानी की फिल्म 'लगे रहो मुन्नाभाई' देखने के बाद यह ट्रेंड बंद कर दिया।
करण जौहर एक बेहतरीन डायरेक्टर के अलावा उम्दा डिज़ाइनर भी हैं। उन्होंने अपने खास दोस्त शाहरुख के लिए कई फिल्मों में कॉस्ट्यूम डिज़ाइन किए। इनमें 'दिलवाले दुल्हनिया ले जाएंगे', 'दिल तो पागल है', 'ड्यूप्लिकेट', 'मोहब्बतें', 'मैं हूं ना', 'ओम शांति ओम' और 'वीर ज़ारा' जैसी फिल्में शामिल हैं।
करण जौहर एक सिंगल फादर हैं और उनके यश और रूही नाम के दो बच्चे हैं। सिंगल फादर होते हुए करण बखूबी अपनी जिम्मेदारी निभा रहे हैं। यह पूछे जाने पर कि क्या उन्हें लाइफ पार्टनर की जरूरत महसूस नहीं होती, करण ने हाल ही में दिए एक इंटरव्यू में कहा कि वह अब लाइफ पार्टनर ढूंढने की फिक्र नहीं करते क्योंकि उनके बच्चे और मां उनके लाइफ पार्टनर हैं।
करण जौहर एक बेहतरीन डांसर भी हैं। पिछले दिनों हुई सोनम कपूर की शादी से उनका एक विडियो सामने आया था, जिसमें उन्होंने जबरदस्त डांस किया। यह विडियो सोशल मीडिया पर खूब वायरल भी हुआ था।
पांड्या और केएल राहुल के साथ फिल्ममेकर करण जौहर Karan Johar ) के खिलाफ बुधवार को जोधपुर में एफआईआर (FIR) दर्ज की गई है। यह मामला करण जौहर के चैट शो के दौरान महिलाओं के खिलाफ आपत्तिजनक भाषा का इस्तेमाल करने के विरोध में दर्ज हुआ है।केस दर्ज होने की बात को कंफर्म करते हुए जोधपुर के लूनी पुलिस स्टेशन के इंचार्ज बंसी लाल ने बताया कि मैजिस्टेरियल कोर्ट के आदेश पर मुकदमा दर्ज किया गया है। पुलिस ने मामले की जांच-पड़ताल शुरू कर दी है।जानकारी के मुताबिक केस डीआर मेघवाल नाम के व्यक्ति ने दर्ज करवाया है। बता दें कि इसी मामले में क्रिकेटर हार्दिक पांड्या और केएल राहुल को बोर्ड ऑफ कंट्रोल फॉर क्रिकेट इन इंडिया (BCCI) सस्पेंड कर चुका है।चैट शो के बाद केएल राहुल और हार्दिक पांड्या को फैंस की भी काफी आलोचना सुननी पड़ी थी। हालांकि हार्दिक पांड्या इस मामले में माफी मांग चुके हैं वहीं करण ने भी बताया था कि वह इसके बाद कई रात सो नहीं पाए थे।</p><a href='../../../Output/output.html'> Back to Output page </a> </body></html>