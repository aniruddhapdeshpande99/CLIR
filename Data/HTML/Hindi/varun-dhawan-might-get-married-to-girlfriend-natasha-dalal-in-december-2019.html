<!DOCTYPE html><html><body><h1>वरुण धवन दिसंबर में करेंगे गर्लफ्रेंड नताशा दलाल से शादी!</h1><p><b>Authors : </b>No Author Specified</p><p><b>Published on : </b>09&#47;03&#47;2019, 08&#58;46&#58;38</p><p><b>Bollywood News: वरुण धवन ने कॉफी विद करण में माना था कि वह नताशा के साथ सीरियस रिलेशनशिप में हैं और उन्होंने यह बात भी मानी थी कि वह अपनी गर्लफ्रेंड से शादी का इरादा भी रखते हैं।</b></p><img src="https://navbharattimes.indiatimes.com/thumb/msid-68328478,width-650,resizemode-4/weather.jpg" width="500" height="600"><p>वरुण धवन ने माना नताशा दलाल हैं गर्लफ्रेंड
X
ऐक्टर वरुण धवन के रिलेशनशिप में होने की खबरें तो उनके करियर की शुरुआत से ही आती रही हैं। उन्होंने नताशा दलाल के साथ रिश्ते में होने की बात करण जौहर के चैट शो 'कॉफी विद करण 6' में स्वीकार की थी। यहां तक कि उनसे जब पूछा गया कि क्या वह नताशा से शादी करना चाहेंगे तो इस पर वरुण ने हां में जवाब दिया था। अब इस क्यूट कपल की शादी की तारीख तय हो जाने की रिपोर्ट्स भी सामने आ रही हैं।रिपोर्ट्स की मानें तो वरुण धवन गर्लफ्रेंड नताशा से इस साल दिसंबर में शादी करने वाले हैं। हालांकि इस बारे में फिलहाल न तो इस कपल और न ही इनके परिवार की ओर से कोई स्टेटमेंट दिया गया है।बता दें कि, वरुण और नताशा की रिलेशनशिप काफी पुरानी है। करियर की शुरुआत से भी पहले से वरुण नताशा को डेट करते आ रहे हैं। फिल्म 'स्टूडेंट ऑफ द इयर' से डेब्यू करने के बाद आलिया भट्ट का नाम भी वरुण से जुड़ा था, लेकिन दोनों ने ही ऐसी किसी भी बात से इनकार कर दिया था।वहीं बीच में नताशा और वरुण के ब्रेकअप की भी खबरें आई थीं लेकिन सभी रिपोर्ट्स को झूठा साबित करते हुए इस कपल ने अपनी स्ट्रॉन्ग रिलेशनशिप को बरकरार रखा।वर्क फ्रंट की बात करें तो वरुण धवन जल्द ही फिल्म 'कलंक' में नजर आएंगे जिसमें उनके साथ आलिया भट्ट, माधुरी दीक्षित, संजय दत्त और आदित्य रॉय कपूर हैं। इसके साथ ही वह फिल्म 'स्ट्रीट डांसर' में नजर आएंगे,जिसमें उनकी एक बार फिर श्रद्धा कपूर के साथ जोड़ी जमी है।</p><a href='../../../Output/output.html'> Back to Output page </a> </body></html>