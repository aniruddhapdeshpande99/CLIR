<!DOCTYPE html><html><body><h1>पिता के कर्ज के कारण कोर्ट केस में फंसीं शिल्पा शेट्टी और उनका परिवार</h1><p><b>Authors : </b>No Author Specified</p><p><b>Published on : </b>23&#47;01&#47;2019, 11&#58;08&#58;10</p><p><b>Bollywood News: एक ऑटोमोबाइल एजेंसी के प्रोपराइटर का दावा है कि शिल्पा के स्वर्गीय पिता ने 21 लाख का कर्ज लिया था जिसे उन्हें 2017 में लौटाना था। अब शेट्टी परिवार कर्ज की बात से इनकार कर रहा है।</b></p><img src="https://navbharattimes.indiatimes.com/thumb/msid-67167714,width-650,resizemode-4/weather.jpg" width="500" height="600"><p>के विवाद के एक मामले में शिल्पा शेट्टी, उनकी बहन शमिता शेट्टी और मां सुनंदा शेट्टी को कोर्ट पहुंचना पड़ा। एक ऑटोमोबाइल के प्रोपराइटर परहद आमरा ने शिकायत की है कि शिल्पा के स्वर्गीय पिता ने उनसे 21 लाख रुपये कर्ज लिया था। इसी कर्ज को लेकर विवाद है। शिल्पा शेट्टी और उनके परिवार ने इस कर्ज की बात से इनकार कर दिया है और शेट्टी परिवार 29 जनवरी को कोर्ट में पेश होगा।मीडिया रिपोर्ट्स के अनुसार प्रोपराइटर की शिकायत है कि स्वर्गीय सुरेन्द्र शेट्टी ने 2015 में बिजनस के लिए 21 लाख रुपये लिए थे जिसे उन्हें ब्याज समेत 2017 में लौटाना था। प्रोपराइटर का कहना है कि सुरेन्द्र के साथ उनका अच्छा रिश्ता था। जुलाई 2015 में उनकी मदद के लिए उन्हें पैसे दिए थे।रिपोर्ट के अनुसार आमरा ने तीन किश्तों में यह पैसे दिए थे। सारे पैसे सुरेन्द्र की कंपनी के नाम चेक के जरिए दिए गए थे। आमरा का कहना है कि सुनंदा और उनकी बेटियां इस बिजनस में पार्टनर थीं इसलिए उन्हें इस लेनदेन के बारे में पता था। लेकिन 2016 में सुरेन्द्र की मौत हो गई । इसके बाद शेट्टी परिवार ने कर्ज लेने की बात से इनकार कर दिया।</p><a href='../../../Output/output.html'> Back to Output page </a> </body></html>