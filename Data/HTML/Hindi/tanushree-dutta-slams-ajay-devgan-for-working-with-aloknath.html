<!DOCTYPE html><html><body><h1>आलोकनाथ के साथ काम करने पर अजय देवगन पर भड़कीं तनुश्री दत्ता</h1><p><b>Authors : </b>No Author Specified</p><p><b>Published on : </b>17&#47;04&#47;2019, 19&#58;22&#58;14</p><p><b>Bollywood News: तनुश्री ने रेप के आरोपी आलोकनाथ के साथ काम करने के लिए अजय देवगन को खूब खरी-खोटी सुनाई है। बता दें कि मीटू मूवमेंट के समय अजय देवगन ने कहा था कि जो कुछ हो रहा है उससे वह परेशान हैं।</b></p><img src="https://navbharattimes.indiatimes.com/thumb/msid-68925151,width-650,resizemode-4/weather.jpg" width="500" height="600"><p>I’m disturbed by all the happenings with regards to #MeToo. My company and I believe in providing women with utmost… https://t.co/1EU43wJDGp — Ajay Devgn (@ajaydevgn) 1539336635000
में मीटू मूवमेंट की शुरुआत करने वालीं ऐक्ट्रेस तनुश्री दत्ता ने अब अजय देवगन पर आलोकनाथ के साथ फिल्म करने के लिए हमला बोला है। तनुश्री ने एक ओपेन लेटर में लिखा है कि फिल्म इंडस्ट्री में झूठे और दिखावटी लोग भरे हुए हैं। बता दें कि अजय देवगन की आने वाली फिल्म ' दे दे प्यार दे ' में उनके साथ आलोकनाथ नजर आएंगे।तनुश्री ने रेप के आरोपी आलोकनाथ के साथ काम करने के लिए अजय देवगन को खूब खरी-खोटी सुनाई है। बता दें कि मीटू मूवमेंट के समय अजय देवगन ने कहा था कि जो कुछ हो रहा है उससे वह परेशान हैं। अजय ने ट्वीट किया था, 'जो कुछ हो रहा है मैं उससे परेशान हूं। मेरी कंपनी और में मानता हूं कि महिलाओं को सम्मान और सुरक्षा मिलना चाहिए। अगर किसी ने एक भी महिला के साथ गलत किया है तो मैं और एडीएफ उसके साथ नहीं खड़े होंगे।'तनुश्री ने यह भी कहा कि फिल्म को एडिट करके आलोकनाथ को बाहर कर देना क्या इतना मुश्किल है। ट्रेलर और पोस्टर आने से पहले तो किसी को पता भी नहीं था कि फिल्म में आलोकनाथ हैं। अगर फिल्ममेकर्स चाहते तो उन्हें रिप्लेस कर सकते थे और 10-15 दिन में ही दोबारा शूट कर सकते थे। इससे वृंता नंदा और उनके जैसी महिलाओं जिनका आलोकनाथ में उत्पीड़न किया, उन्हें उचित सम्मान दिया जा सकता था। लेकिन नहीं, तथाकथित रेपिस्ट्स का साथ देकर इन लोगों ने और भी बुरा बर्ताव किया है।तनुश्री दत्ता ने आगे लिखा है, 'मुझे उम्मीद है कि बॉलिवुड एक दिन ऐसे लोगों से आजाद होगा जिन्हें लाखों लोगों का प्यार मिलता है लेकिन वे सामाजिक रूप से इतने गैर-जिम्मेदार हैं। हमें असल हीरो और हीरोइन की जरूरत है। बॉलिवुड को ऐसे पुरुष और महिलाओं की जरूरत है जो दबे-कुचले लोगों के सम्मान के लिए खड़ा हो सके।</p><a href='../../../Output/output.html'> Back to Output page </a> </body></html>