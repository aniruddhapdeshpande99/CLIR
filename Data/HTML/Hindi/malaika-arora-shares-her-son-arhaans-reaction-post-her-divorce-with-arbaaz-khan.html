<!DOCTYPE html><html><body><h1>मलाइका अरोड़ा ने बताया तलाक के बाद की जिंदगी पर उनके बेटे ने दिया था क्या रिऐक्शन</h1><p><b>Authors : </b>No Author Specified</p><p><b>Published on : </b>24&#47;02&#47;2019, 13&#58;39&#58;25</p><p><b>Bollywood News: मलाइक अरोड़ा खान ने पहली बार अरबाज खान से तलाक के बाद जिंदगी में आए बदलावों को लेकर बात की। साथ ही में उन्होंने अपने बेटे अरहान के रिऐक्शन के बारे में भी बताया।</b></p><img src="https://navbharattimes.indiatimes.com/thumb/msid-67886832,width-650,resizemode-4/weather.jpg" width="500" height="600"><p>मलाइका अरोड़ा किसी न किसी वजह से अक्सर चर्चा में रहती हैं। चाहे उनकी पर्सनल लाइफ से जुड़ी बाते हों या फिर प्रफेशनल लाइफ के किस्से, वह सुर्खियों में रहती ही हैं। (All Pics: malaikaaroraofficial instagram)
मलाइका फिल्म और टीवी इंडस्ट्री के साथ-साथ सोशल साइट इंस्टाग्राम पर भी काफी ऐक्टिव रहती हैं।
मलाइका के इंस्टाग्राम फॉलोअर्स की बात करें तो यह करीब 7.5 मिलियन है।
वह जब भी कहीं वकेशन पर या किसी पार्टी में जाती हैं, उसकी तस्वीरें जरूर पोस्ट करती हैं।
मलाइका उन ऐक्ट्रेसेस में से एक हैं, जो 40 की उम्र में भी फिटनेस के मामले में किसी भी नई ऐक्ट्रेस को मात दे सकती हैं।
मलाइका अपने इंस्टाग्राम पर अपने जिम विडियो और तस्वीरें भी पोस्ट किया करती हैं, जिससे पता चलता है कि वह फिटनेस को लेकर कितनी सजग रहती हैं।
मलाइका ने साल 2017 में अरबाज खान से तलाक ले लिया।
तलाक के बाद दोनों अपनी-अपनी लाइफ में आगे बढ़ चुके हैं।
जहां अरबाज अपनी गर्लफ्रेंड जॉर्जिया एंड्रियानी के साथ अपने अफेयर को लेकर खबरों में हैं, वहीं मलाइका भी अर्जुन कपूर के साथ अपने रिश्ते को लेकर काफी चर्चा में रही हैं।
फिल्मों के अलावा टेलिविजन की दुनिया में भी काफी पॉप्युलर हैं मलाइका।
वह 'नच बलिए' (2005) में जज बनकर आ चुकी हैं। इसके बाद 'नच बलिए 2' में भी नजर आईं।
'झलक दिखला जा' के अलावा वह 'इंडियाज़ गॉट टैलंट' को भी जज कर चुकी हैं।
मलाइका फिल्मों में ऐक्टिंग से ज्यादा आइटम सॉन्ग कर चुकी हैं।
स्टाइल और खूबसूरती के मामले में अच्छे अच्छों को मात देती हैं मलािका।
साड़ी पहनने पर ट्रोल हुईं मलाइका अरोड़ा
X
ऐक्ट्रेस मलाइक अरोड़ा इन दिनों कथित तौर पर ऐक्टर अर्जुन कपूर मलाइका अरोड़ा को डेट कर रही हैं। उम्र में कई सालों का फासला होने के बावजूद दोनों के बीच अच्छी बॉन्डिंग देखने को मिल रही है। हाल ही में यह कपल मलाइका के बेटे अरहान खान के साथ लंच पर गया था। इस दौरान की तस्वीरें काफी वायरल हुई थीं।इन तस्वीरों के सामने आने के बाद माना जा रहा था कि मलाइका के बेटे ने भी अपनी मां के नए रिश्ते को स्वीकारना शुरू कर दिया है। अब पहली बार मलाइका ने बताया है कि उनके और अरबाज के तलाक के बाद की जिंदगी को लेकर बेटे अरहान ने कैसे रिऐक्ट किया था।करीना कपूर के रेडियो टॉक शो में मेहमान बनकर पहुंची मलाइका ने बताया कि वह अपने बेटे के लिए एक खुशहाल माहौल चाहती थीं, जिसमें वह खुश रहे। तलाक से पहले की जिंदगी में ऐसा नहीं हो पा रहा था। अरबाज से अलग होने के थोड़े समय बाद वह और अरहान नई जिंदगी में ढलने लगे। अरहान चीजों को पॉजिटिव तरीके से स्वीकार करते हुए पहले की तुलना में अब ज्यादा खुश रहने लगा है।एक दिन अरहान ने मलाइका से कहा कि उन्हें खुश और मुस्कुराते हुए देखकर उसे बहुत अच्छा लगता है। तलाक के बाद न सिर्फ मलाइका बल्कि अरहान की जिंदगी में भी बड़ा बदलाव आया। ऐसे में बेटे के इस रिऐक्शन को सुनकर मलाइका को काफी अच्छा लगा था।मलाइका अरोड़ा ने तलाक के बारे में बात करते हुए यह भी कहा कि पुरुषों की तुलना में महिलाओं के लिए तलाक लेना और अलग होने के बाद की जिंदगी आसान नहीं होती है। उन्होंने कहा कि तलाक के बाद पुरुष बड़ी आसानी से चीजों से बचकर निकल जाते हैं लेकिन महिलाओं से कई सवाल किए जाते हैं। मलाइका ने कहा कि उन्हें खुशी है कि तलाक के दौरान और उसके बाद भी उनका परिवार उनके साथ खड़ा रहा।</p><a href='../../../Output/output.html'> Back to Output page </a> </body></html>