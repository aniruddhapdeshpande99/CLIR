<!DOCTYPE html><html><body><h1>हो गई 'डॉन 3' की स्क्रिप्ट तैयार, टाइटल और कास्ट भी फाइनल</h1><p><b>Authors : </b>No Author Specified</p><p><b>Published on : </b>22&#47;01&#47;2019, 10&#58;21&#58;47</p><p><b>Bollywood News: इस साल मई में डॉन 3 की शूटिंग शुरू हो सकती है। इस बार डायरेक्टर फरहान अख्तर भी फिल्म में मुख्य भूमिका में नजर आएंगे।हालांकि, फिल्म के लिए मेकर्स को फीमेल लीड की तलाश है।</b></p><img src="https://navbharattimes.indiatimes.com/thumb/msid-67527692,width-650,resizemode-4/weather.jpg" width="500" height="600"><p>X
स्टारर 'डॉन' फ्रैंचाइज की तीसरी फिल्म ' डॉन 3 ' का टाइटल और स्क्रिप्ट फाइनल हो गया है। बता दें कि इसकी पहली फिल्म 2006 'डॉन: द चेज बिगिन्स' आई थी। इसके बाद 2011 में 'डॉन 2' रिलीज हुई थी। दोनों ही फिल्मों को फरहान अख्तर ने डायरेक्ट किया था। मीडिया रिपोर्ट्स के अनुसार अब 'डॉन 3' की स्क्रिप्ट भी तैयार है।डॉन 3 का टाइटल 'डॉन: द फाइनल चैप्टर' रखा गया है। इसकी शूटिंग इस साल मई से शुरू हो सकती है। इसके पहले चर्चा थी कि शाहरुख खान ने 'डॉन 3' की शूटिंग के लिए राकेश शर्मा की बायॉपिक छोड़ दी है। बता दें कि पहली बार खुद फरहान अख्तर भी फिल्म में एक मुख्य भूमिका निभाते हुए दिखाई देंगे। वह एक पुलिस वाले की भूमिका में दिखाई देंगे।मीडिया रिपोर्ट्स के अनुसार फिल्म की कास्ट तय हो गई है लेकिन लीड ऐक्ट्रेस की तलाश अब भी जारी है। फैन्स फिर से 'डॉन' में शाहरुख खान और प्रियंका चोपड़ा की जोड़ी को देखना पसंद करेंगे। लेकिन प्रियंका इस फिल्म के लिए बॉलिवुड में कमबैक करेंगी इसकी उम्मीद कम ही है। इसलिए मेकर्स फिल्म की फीमेल लीड के लिए नया चेहरा तलाश रहे हैं।</p><a href='../../../Output/output.html'> Back to Output page </a> </body></html>