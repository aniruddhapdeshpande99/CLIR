<!DOCTYPE html><html><body><h1>रितिक रोशन के साथ डांस फिल्‍म करना चाहती हैं Sanya Malhotra</h1><p><b>Authors : </b>No Author Specified</p><p><b>Published on : </b>29&#47;04&#47;2019, 16&#58;19&#58;03</p><p><b>Bollywood News: 29 अप्रैल यानी इंटरनैशनल डांस डे के मौके पर ऐक्‍ट्रेस ने डांस के लिए अपने पैशन के बारे में बात की। साथ ही बताया कि कैसे डांस ने उनकी लाइफ को चेंज कर दिया।</b></p><img src="https://navbharattimes.indiatimes.com/thumb/msid-64598202,width-650,resizemode-4/weather.jpg" width="500" height="600"><p>एक जमाने में सेक्सी आइटम नंबर्स में दर्शाया जानेवाला पोल डांस आज बॉलिवुड की हीरोइनों के सेक्सी फिगर को मेंटेन करने का नया फिटनेस मंत्र बन गया है। बॉलिवुड ऐक्ट्रेसेज पोल डांस को रील से रियल लाइफ में ले आई हैं। उनके लिए पोल डांसिंग फिटनेस का एक नया फंडा बन गया है जिसके जरिए वे अपनी फिगर को स्लिम-ट्रिम बना रही हैं...
सलमान खान की फिल्म 'रेस 3' के गाने 'हीरेये' में जैकलीन का जबरदस्त पोल डांस आपने भी जरूर देखा होगा। लेकिन यह पहली बार नहीं जब जैकलीन किसी फिल्म के गाने में पोल डांस करती नजर आयीं हैं। अपनी फिल्म 'अ जेंटलमैन' में भी जैकलिन अपने पोल डांस का जादू दर्शकों पर चला चुकी हैं। इस फिल्म के गाने 'चंद्रलेखा' के लिए जैकलीन ने 3 महीने विदेशी पोल डांस इंस्ट्रक्टर रोक्सोलोना च्यूबोंको से ट्रेनिंग ली थी। उसके बाद जैकलीन को पोल डांस इतना भाया कि उन्होंने उसे अपने फिटनेस रूटीन में शामिल कर लिया है। अब वह नियमित रूप से पोल डांस करके खुद को सेक्सी बनाए रखती हैं और अक्सर अपने इंस्टाग्राम अकांउट पर भी पोल पर करतब दिखाने की फोटोज और विडियो शेयर करती रहती हैं।
कुछ अरसा पहले खूबसूरत ऐक्ट्रेस यामी गौतम ने सोशल मीडिया पर अपना एक विडियो पोस्ट किया था जिसमें वह पोल डांस करती नजर आ रही थीं। यामी के इस विडियो को सोशल मीडिया पर काफी पसंद किया गया। यामी ने अपनी पोस्ट में जानी-मानी पोल डांसर आरिफा भिंडरवाला को भी टैग किया था। जैकलीन के पोल डांस की शुरुआत तो उनकी फिल्मों के डांस नंबर के जरिए शुरू हुई थी, मगर यामी ने उसे फिटनेस के लिए शुरू किया था। उनका कहना है कि 'मुझे चुस्ती-फुर्ती बरकरार रखने के लिए फिटनेस, डांस और पोल डांसिंग काफी पसंद है। मैं ऑलरेडी डांस क्लास अटेंड कर चुकी हूं और यह एक्स्ट्रा ऐक्टिविटी है, जो मैंने शुरू की है।'
अपनी बेहतरीन बॉडी के लिए मशहूर ऐक्ट्रेस ईशा गुप्ता भी पोल डांस के जरिए खुद को फिट रखती हैं। कुछ दिनों पहले इंस्टाग्राम पर ईशा गुप्ता ने अपनी तस्वीर शेयर की थी जिसमें वह पोल के जरिए अलग-अलग तरह की एक्सर्साइज करती नजर आ रहीं थीं। ईशा पोल डांस को अपने डेली रूटीन का हिस्सा मानती हैं।
हाल ही में शक्ति पोल कैंप का आयोजन कर लोगों को पोल डांस के जरिए मानसिक तनाव से उबरने के तरीके बताने वाली 'कलयुग' फेम अभिनेत्री स्माइली सूरी के लिए तो पोल डांस उनके जीवन और करियर का टर्निंग पॉइंट साबित हुआ। स्माइली कहती हैं, 'पोल डांस ने मुझे डिप्रेशन से उबरने में मदद की। काम न मिलने के कारण मैं बहुत तनाव में थी और मोटी होती जा रही थी। मुझे लगा कि डांस के जरिए मैं अपनी उदासी और डिप्रेशन को कम कर सकती हूं। मैंने शुरुआत एरियल डांस से की थी, मगर फिर मैं पोल डांस की ओर आकर्षित हुई और मेरी जिंदगी बदल गई। पोल आपको एकाग्र होना और बैलंस करना सिखाता है। इससे आप बहुत ही पॉजिटिव और ताकतवर महसूस करते हैं।'
छोटे पर्दे पर 'मे आइ कम इन मैडम' की चर्चित अभिनेत्री नेहा पेंडसे टीवी की उन अभिनेत्रियों में से हैं, जिन्होंने पोल डांस को अपनी स्ट्रेंथ बनाया। नेहा से जब उनके पोल डांस फिटनेस के बारे में पूछा गया तो वे बोलीं, 'जैकलीन का पोल डांस लोगों के सामने सबसे पहली बार आया, मगर मैं एक अरसे से इसकी प्रैक्टिस करती आ रही हूं। मैंने इसे अपने फिटनेस मंत्र के रूप में तब अपनाया था, जब मैं अपनी बॉडी के सबसे हेल्दी फॉर्म में थी। हेवी बॉडी के साथ पोल डांस करना आसान नहीं होता, मगर मैंने यह चैलेंज लिया।'
बॉलिवुड ऐक्‍ट्रेस सान्‍या मल्‍होत्रा जो कि आखिरी बार नवाजुद्दीन सिद्दीकी स्‍टारर फिल्‍म 'फोटोग्राफ' में नजर आई थीं, अब अनुराग बसु की फिल्‍म में आदित्‍य रॉय कपूर के साथ दिखेंगी।सान्‍या को डांस से काफी लगाव है और वह अक्‍सर अपनी सोशल मीडिया प्रोफाइल पर विडियोज शेयर करती रहती हैं। अब वह डांस लवर्स के बीच काफी पॉप्‍युलर हो गई हैं।29 अप्रैल यानी इंटरनैशनल डांस डे के मौके पर ऐक्‍ट्रेस ने डांस के लिए अपने पैशन के बारे में बात की। साथ ही बताया कि कैसे डांस ने उनकी लाइफ को चेंज कर दिया।सान्‍या का डांस के लिए प्‍यार काफी उम्र से ही शुरू हो गया था। वह हर फैमिली गैदरिंग, पार्टियों और शादियों में डांस करती थीं। जल्‍द ही उनकी यह हॉबी, पैशन में बदल गई और उन्‍होंने खुद को बैले, फ्रीस्‍टाइल और जैज में खुद को ट्रेन किया।सान्‍या का नया डांस विडियो भी मिस नहीं करने वाला है। यही नहीं, उनके पोस्‍ट पर ऐक्‍टर रितिक रोशन ने 'आउटस्‍टैंडिंग' कॉमेंट किया जो कि खुद एक बेहतरीन डांसर हैं।जब ऐक्‍ट्रेस से पूछा गया कि क्‍या वह रितिक के साथ कोई डांस फिल्‍म करना चाहेंगी तो उन्‍होंने कहा कि यह किसी सपने के पूरे होने जैसा होगा। उन्‍होंने आगे कहा कि रितिक एक बेहतरीन डांसर हैं और वह डांस फिल्‍म करना चाहती हैं व खुद को डांस करते हुए बिग स्‍क्रीन पर देखना चाहती हैं।</p><a href='../../../Output/output.html'> Back to Output page </a> </body></html>