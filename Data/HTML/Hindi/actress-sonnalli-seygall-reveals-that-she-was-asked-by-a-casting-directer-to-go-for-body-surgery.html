<!DOCTYPE html><html><body><h1>इस ऐक्ट्रेस को डायरेक्टर ने दी थी प्लास्टिक सर्जरी करवाने की सलाह, रो-रो कर हुआ था बुरा हाल</h1><p><b>Authors : </b>No Author Specified</p><p><b>Published on : </b>24&#47;04&#47;2019, 20&#58;38&#58;10</p><p><b>Bollywood News: बीटाउन ऐक्ट्रेस ने एक इंटरव्यू में बताया कि कैसे एक रोल के लिए डायरेक्टर ने उनसे ऐसी डिमांड की थी जिसे सुन उन्होंने ऑफर ठुकरा दिया था।</b></p><img src="https://navbharattimes.indiatimes.com/thumb/msid-69028731,width-650,resizemode-4/weather.jpg" width="500" height="600"><p>बीटाउन में काम पाने के लिए कई तरह के स्ट्रगल्स से गुजरना पड़ता है, जिनके बारे में अक्सर बॉलिवुड ऐक्ट्रेस और ऐक्टर बात करते दिख जाते हैं। हाल ही में फिल्म ' प्यार का पंचनामा ' की ऐक्ट्रेस सोनाली सेहगल ने भी ऐसा ही एक एक्सपीरियंस शेयर किया।सोनाली ने बताया कि वह एक फिल्म के लिए ऑडिशन देने गई थीं तो उनका सिलेक्शन करने के बाद कास्टिंग डायरेक्टर ने उनसे अजीब सी डिमांड की थी। उन्होंने बताया कि डायरेक्टर चाहते थे कि वह कॉस्मेटिक सर्जरी करवाएं क्योंकि उनके मुताबिक सोनाली के शरीर के कुछ पार्ट्स उतने अट्रैक्टिव नहीं थे।ऐक्ट्रेस ने बताया कि इस डिमांड को सुन उन्होंने फिल्म को रिजेक्ट कर दिया। उन्होंने कहा कि उन्हें इससे बुरा लगा और वह काफी रोई थीं। अच्छी फिल्म को खोने का उन्हें दुख था, हालांकि उन्हें इस बात पर गर्व भी था कि उन्होंने इस डिमांड को नहीं माना।सोनाली ने कहा कि वह कभी भी कॉस्मेटिक सर्जरी नहीं करवाएंगी। उन्होंने कहा कि उस ऑफर को खोने के बाद उन्होंने खुद को निराश नहीं होने दिया बल्कि अपनी एनर्जी को दूसरी बेहतर संभवनाओं की ओर मोड़ा।वर्क फ्रंट की बात करें तो सोनाली जल्द ही फिल्म 'जय मम्मी दी' में नजर आएंगी, जिसमें उनके साथ सनी सिंह हैं।</p><a href='../../../Output/output.html'> Back to Output page </a> </body></html>