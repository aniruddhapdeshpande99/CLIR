<!DOCTYPE html><html><body><h1>'भारत' के बाद सलमान की एक और फिल्‍म में नजर आएंगी दिशा पाटनी</h1><p><b>Authors : </b>No Author Specified</p><p><b>Published on : </b>12&#47;02&#47;2019, 20&#58;48&#58;35</p><p><b>Bollywood News: दिशा पाटनी की ऐक्टिंग को देखते हुए उन्‍हें एक और फिल्‍म ऑफर हुई है। बता दें कि यह फिल्‍म उन्‍हें किसी और ने नहीं बल्कि बॉलिवुड ऐक्‍टर सलमान खान ने ऑफर की है।</b></p><img src="https://navbharattimes.indiatimes.com/thumb/msid-67963547,width-650,resizemode-4/weather.jpg" width="500" height="600"><p>सुपरस्‍टार सलमान खान आजकल दिशा की ऐक्टिंग से खासे प्रभावित हैं। इसी के चलते उन्‍होंने एक और फिल्‍म का ऑफर दिशा को दिया है। हालांकि फिल्‍म 'बागी' सीरीज में 3कड़ी से दिशा का नाम हटा दिया गया है। ऐसे में सलमान खान की ओर से दूसरी बड़े बजट की फिल्‍म का ऑफर मिलना दिशा के लिए बेहद खुशी की बात है।मीडिया रिपोर्ट्स के मुताबिक सलमान खान ने दिशा को फिल्‍म का ऑफर तो दिया है। लेकिन यह नहीं बताया गया है कि वह किस फिल्‍म में दिखाई देंगी। वैसे सलमान खान इस साल दो बड़ी फिल्‍मों में काम कर रहे हैं। इनमें एक 'दबंग' सीरीज की है तो दूसरी 'किक' की। इसमें दिशा किस फिल्‍म में नजर आएंगी फिलहाल इस बारे में कोई जानकारी नहीं दी गई है।कहा जा रहा है कि सलमान खान ने फिल्‍म 'भारत' में दिशा की ऐक्टिंग और उनकी लगन को देखते हुए यह रोल ऑफर किया है। बता दें कि दिशा ने इस फिल्‍म में ट्रपीज आर्टिस्ट की भूमिका निभाई है। अली अब्बास जफर की फिल्म में यह 60 के दशक का वक्त होगा जब वह सर्कस में ट्रपीज आर्टिस्ट के तौर पर दिखाई देंगी।इस रोल के लिए उन्‍होंने काफी मेहनत की है। बताया गया है कि दिशा ने शूटिंग शुरू होने से पहले फिटनेस एक्सपर्ट नदीम अख्तर से तीन महीने तक जिमनैस्टिक की ट्रेनिंग भी ली है।</p><a href='../../../Output/output.html'> Back to Output page </a> </body></html>