<!DOCTYPE html><html><body><h1>पुलवामा: शहीदों के बच्चों की शिक्षा का जिम्मा उठाया रवीना टंडन ने</h1><p><b>Authors : </b>No Author Specified</p><p><b>Published on : </b>21&#47;02&#47;2019, 21&#58;15&#58;52</p><p><b>Bollywood News: अभिनेत्री रवीना टंडन पहले से ही शहीद जवानों के बच्चों की शिक्षा का जिम्मा उठाए हुए हैं, अब उन्होंने पुलवामा टेरर अटैक में शहीद हुए जवानों के बच्चों की एजुकेशन का पूरा ख्याल रखेगीं।</b></p><img src="https://navbharattimes.indiatimes.com/thumb/msid-68100372,width-650,resizemode-4/weather.jpg" width="500" height="600"><p>X
X
में शहीद हुए जवानों के परिजनों की मदद के लिए बॉलिवुड के कई सितारे सामने आए हैं। अमिताभ बच्चन, अक्षय कुमार, संगीत निर्देशक खय्याम साहब और सलमान खान सहित कई बड़े ऐक्टर्स ने मदद की घोषणा की है। अब अभिनेत्री रवीना टंडन ने भी शहीद जवानों के बच्चों की शिक्षा का बीड़ा उठाया है। मुंबई में एक इवेंट में मीडिया से बातचीत के दौरान रवीना ने बताया कि शहीदों की बच्चियों की शिक्षा में वह पूरी तरह काम कर रही हैं।रवीना ने बताया कि उनकी एनजीओ शहीदों के बच्चों की शिक्षा का इंतजाम पहले से ही कर रही है। रवीना कहती हैं, 'यह ऐसा मौका है, जब हर किसी को आगे आना चाहिए और जो कुछ भी कर सकते हैं, उसमें अपना योगदान देना चाहिए। चाहे वह एक बड़ी राशि हो या छोटी, यहां एक लंबा रास्ता तय करना है और हां, मैंने बालिकाओं को शिक्षित करने की जिम्मेदारी संभाली है, लेकिन मैं इसे बालिकाओं तक सीमित नहीं कर रही हूं। हम पहले से ही बच्चियों की शिक्षा पर काम कर रहे हैं।'रवीना आगे कहती हैं, 'केवल बच्चियां नहीं, बल्कि शहीदों के सभी बच्चों की शिक्षा को हम पूरा करवाएंगे, यह बात सिर्फ पुलवामा हमले के शहीद परिवारों के लिए नहीं है, बल्कि हमारे सभी जवानों के लिए है और सभी शहीदों के लिए है। मेरा फाउंडेशन उनकी शिक्षा की देख-रेख करेगा और छात्रवृत्ति भी देगा।जम्मू एवं कश्मीर के पुलवामा में आतंकी हमले के बाद फिल्म इंडस्ट्री की संस्था ऑल इंडियन सिने वर्कर्स एसोसिएशन (आईसीडब्ल्यूए) ने पाकिस्तानी अभिनेताओं और भारतीय फिल्म उद्योग में काम करने वाले कलाकारों पर पूर्ण प्रतिबंध लगाने की घोषणा की है। इस फैसले पर रवीना ने कहा, 'मैं निश्चित रूप से उनके फैसले के साथ खड़ी हूं... क्योंकि यह सांस्कृतिक आदान-प्रदान का समय नहीं है। हम सभी इस हमले से बेहद आहत और परेशान हैं।'रवीना आगे कहती हैं, 'ईमानदारी से कहूं तो इससे पहले मैं पाकिस्तानी कलाकारों को भारत में काम करने पर प्रतिबंध लगाने के फैसले का समर्थन नहीं करती थी। फिर सुनने में आया कि पाकिस्तान के कई कलाकार, जो काम के लिए यहां आए, वह अपने देश वापस जाने के बाद भारत के बारे में सम्मान जनक बात नहीं करते हैं।'</p><a href='../../../Output/output.html'> Back to Output page </a> </body></html>