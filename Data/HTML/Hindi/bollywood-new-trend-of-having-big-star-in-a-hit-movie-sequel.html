<!DOCTYPE html><html><body><h1>बॉलिवुड का नया ट्रेंड: हिट फिल्‍म के सीक्‍वल में हो बड़ा स्‍टार</h1><p><b>Authors : </b>No Author Specified</p><p><b>Published on : </b>28&#47;04&#47;2019, 08&#58;55&#58;39</p><p><b>Bollywood News: बॉलिवुड में आजकल दूसरों की सफलता को भुनाने का ट्रेंड जोरों पर है। अगर किसी मिड लेवल ऐक्टर की कोई फिल्म चल जाती है तो उसकी सीक्वल फिल्म को कोई बड़ा सितारा साइन कर लेता है।</b></p><img src="https://navbharattimes.indiatimes.com/thumb/msid-68757579,width-650,resizemode-4/weather.jpg" width="500" height="600"><p>बॉलिवुड में ग्रे कैरक्‍टर्स को पर्दे पर उतारने का फैशन काफी अरसे से चला आ रहा है। दर्शक भी ऐसी फिल्‍मों को खासा पसंद करते हैं जिनमें ग्रे शेड वाले कैरक्‍टर्स का अहम रोल होता है। शाहरुख खान से लेकर रणवीर सिंह तक, इस फील्‍ड में हाथ आजमा चुके हैं और उन्‍होंने इससे ऑडियंस के दिलों में अलग छाप छोड़ी है। आप भी देखें, बॉलिवुड ऐक्‍टर्स का ये अवतार...
चॉकलेटी बॉय इमेज वाले रणबीर कपूर ने नेगेटिव शेड्स वाली ज्‍यादा फिल्‍में नहीं की हैं लेकिन 'रॉकस्‍टार' में बैड बॉय का कैरक्‍टर जरूर प्‍ले किया है। फिल्‍म में वह सिर्फ प्‍यार चाहते थे लेकिन उनके पास सिर्फ म्‍यूजिक था। इसके अलावा फिल्‍म 'तमाशा' में उन्‍होंने एक ऐसे डरे हुए लड़के का रोल प्‍ले किया जो वॉयलेंस के जरिए भी अपनी फ्रस्‍टेशन निकालता है।
शाहरुख खान एक ऐसे ऐक्‍टर हैं जिन्‍होंने एक बार नहीं, बल्कि कई बार ग्रे शेड वाले रोल्‍स निभाए हैं। जहां वह 'फैन' में एक पागल फैन बने थे, वहीं 'रईस' में वह एक गैंगस्‍टर बने थे। इसके अलावा 'डॉन' और 'डॉन 2' को तो भुलाया नहीं जा सकता।
यूं तो शाहिद ने हमेशा लाइट कॉमिडी या ऐक्‍शन वाली फिल्‍में की हैं लेकिन 'हैदर' में अपनी परफॉर्मेंस से उन्‍होंने सभी को चौंका दिया था।
वरुण धवन की इस फिल्‍म में प्‍यारी से पत्‍नी और बेटी होती है। फिर चोरी के चक्‍कर में दोनों को मार दिया जाता है। यह घटना वरुण को एकदम से बदल देती है और वह साधारण आदमी से 'खतरनाक' हो जाते हैं।
'सिंबा' में रणवीर सिंह पावर की वजह से पुलिस ऑफिसर बनते हैं लेकिन सिर से पांव तक वह भ्रष्‍ट हैं। 'सिंबा' सिर्फ पैसों के लिए काम करता है। यह तब तक चलता है जब तक उसका करीबी मुश्‍किल में होता है। इसके बाद 'पुलिस' की ताकत सामने आती है।
'एक विलन' के पहले सीन में सिद्धार्थ को लोगों को मारते देखा जा सकता है। जब वह बच्‍चे थे तब उनके मन में डर बैठा रहता था लेकिन बाद में पावर की बदौलत वह उसी डर से लड़ते हैं। इस दौरान उनकी मुलाकात श्रद्धा कपूर से होती है और यह मुलाकात उनकी जिंदगी बदल देती है।
इस साल की सबसे बड़ी हिट फिल्‍म ' उरी : द सर्जिकल स्ट्राइक' की सफलता ने इंडस्ट्री के लोगों को हैरान कर दिया। इससे पहले कभी अपने दम पर 100 करोड़ क्लब में भी नहीं पहुंच पाए विकी कौशल स्‍टारर फिल्म ने करीब 250 करोड़ की कमाई कर ली।पिछले दिनों हुए बालाकोट अटैक के बाद खबर आई थी कि बॉलिवुड के तमाम टॉप डायरेक्टर्स और ऐक्टस सर्जिकल स्ट्राइक पार्ट 2 फिल्म के लिए जुगत भिड़ा रहे हैं। बेशक, आजकल बॉलिवुड में यह ट्रेंड बनता जा रहा है कि जो फिल्म हिट हो जाए, उसका सीक्वल बना दिया जाता है।इससे पहले राजकुमार राव की सुपरहिट फिल्म 'स्त्री' के साथ भी ऐसा हो चुका है। पिछले दिनों खबर आई थी कि फिल्म के सीक्वल में राजकुमार राव की जगह वरुण धवन को लिया जा सकता है जबकि यह एक ऐसी फिल्म है जिसने राजकुमार राव के करियर का ग्राफ काफी ऊंचा उठा दिया। हालांकि, इस खबर को लेकर कोई ऑफिशल कन्‍फर्मेशन नहीं आया है लेकिन राजकुमार के फैंस परेशान हैं।वैसे यह पहली बार नहीं होगा जब किसी फिल्म के सीक्वल से लीड ऐक्टर को हटाकर उसकी जगह दूसरे ऐक्टर या बड़े हीरो को जगह दी जाए। कुछ समय पहले ऐक्टर अरशद वारसी की फिल्म 'जॉली एलएलबी' आई थी। इस सफल फिल्म में लंबे अरसे बाद अरशद को लीड रोल करने का मौका मिला था लेकिन जब इसका सीक्वल बना तो अरशद की जगह अक्षय कुमार को लीड रोल में ले लिया गया।ऑडियंस इस फिल्म में अरशद को खोजती रही और पहली फिल्म में उनके काम से अक्षय की तुलना होती रही। अरशद ने सीक्वल से उन्हें हटाकर अक्षय को लिए जाने पर नाराजगी भी जताई थी। उन्होंने बाद में कहा था कि अगर प्रड्यूसर अक्षय जैसे महंगे स्टार को न लेते और उनकी व बोमन की कास्टिंग दोबारा होती तो यह फिल्म भी 100 करोड़ के ऊपर कमाई करती।इसी तरह फिल्‍म 'हैपी भाग जाएगी' में डायना पेंटी ने लीड रोल प्‍ले किया था। फिल्‍म ने बॉक्स ऑफिस पर अच्छा कलेक्‍शन किया और डायना की ऐक्टिंग की भी तारीफ हुई लेकिन जब इसका सीक्वल बना, तब डायना को गेस्ट रोल में रखा गया और सोनाक्षी को लीड रोल मिला। यह फिल्म भी हैपी भाग जाएगी जितनी सफल नहीं रही।बात करें फिल्म 'साहिब बीवी और गैंगस्‍टर' की तो उसमें जिमी शेरगिल लीड रोल में थे। फिल्म ने अच्छा बिजनस कर दिखाया, लेकिन इसका दूसरा पार्ट बना तो इरफान खान को अहम जगह मिली और तीसरे पार्ट में संजय दत्त को बड़ा रोल मिला। इसके अलावा फिल्म 'रेस' और 'रेस 2' में सैफ अली खान थे लेकिन तीसरे पार्ट में उनकी जगह सलमान खान को रोल मिला। हालांकि, यह फिल्म दर्शकों को पसंद नहीं आई।आने वाली फिल्मों की बात करें तो इरफान खान के लीड रोल वाली फिल्म 'हिंदी मीडियम' में पाकिस्तानी ऐक्ट्रेस सबा कमर उनकी को-स्टार थीं लेकिन अब हिंदी मीडियम 2 जो 'इंग्लिश मीडियम' के नाम से बन रही, में करीना कपूर की एंट्री हो गई है।ट्रेड ऐनालिस्ट गिरीश जौहर कहते हैं कि फिल्ममेकर्स को फिल्म का दूसरा पार्ट बनाते हुए कई पहलू देखने पड़ते हैं। पहली फिल्म का किरदार आगे बढ़ता है या नहीं। यह भी देखना पड़ता है कि फिल्म का स्केल क्या है। सभी चाहते हैं कि सफल फिल्म के ऊपर ही दांव लगाएं, इसलिए सीक्वल में बड़े ऐक्‍टर या ऐक्‍ट्रेस को लेना उन्हें आसान लगता है। इससे नया और बड़ा फैक्टर जुड़ जाता है और उम्मीद की जाती है कि फिल्म का दायरा अब और बढ़ेगा।जहां तक सीक्वल की प्लानिंग की बात है तो यह सब जानते हैं कि हॉलिवुड ज्यादा ऑर्गनाइज है। उन्हें पता होता है कि यह फिल्म कम से कम दो बार या तीन बार तो बनेगी। उन्हें अपनी ऑडियंस की समझ है लेकिन वहां भी हमेशा ऐसा नहीं होता कि सीक्वल में पुराने स्टार्स दोहराए जाएं। 'पाइरेट्स ऑफ करेबियन' फिल्मों के ऐक्टर्स वही दिखते हैं लेकिन 'शेरलक होम्स' फिल्म के बदले गए।फर्क इतना है कि वे प्लानिंग से चलते हैं और हम एक फिल्म अच्छी चलने पर दूसरी बना लेते हैं। अगर सीक्वल से किसी ऐक्टर को हटाते हैं तो वह नाइंसाफी नहीं है। जिस फिल्म में उसने काम किया, वह हिट हुई तो उसका रिवॉर्ड उसे मिल गया। कुछ लोगों को उम्मीद होती होगी कि अगली फिल्म में भी उन्हें लिया जाए लेकिन फिल्ममेकर्स कई चीजों को ध्यान में रखकर कास्ट चुनते हैं।</p><a href='../../../Output/output.html'> Back to Output page </a> </body></html>