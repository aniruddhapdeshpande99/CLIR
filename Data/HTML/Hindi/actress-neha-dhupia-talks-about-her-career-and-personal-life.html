<!DOCTYPE html><html><body><h1>मैंने कभी सिनेमा से ब्रेक नहीं लिया: नेहा धूपिया</h1><p><b>Authors : </b>No Author Specified</p><p><b>Published on : </b>19&#47;01&#47;2019, 08&#58;35&#58;14</p><p><b>Bollywood News: ऐक्ट्रेस नेहा धूपिया ने अपने करियर में कई तरह के काम किए हैं। उन्होंने मॉडल के तौर पर अपने करियर की शुरुआत की थी लेकिन फिर उन्होंने फिल्मों में काम किया और अब वह रेडियो प्रोग्राम भी कर रही हैं। नेहा ने शादी के बाद अपनी बच्ची के पैदा होने के बाद आए परिवर्तनों पर बात की।</b></p><img src="https://navbharattimes.indiatimes.com/thumb/msid-66877281,width-650,resizemode-4/weather.jpg" width="500" height="600"><p>बेटी मेहर को जन्म देने के 10 दिन बाद ही काम पर लौटीं नेहा धूपिया
X
लोग काम देना बंद न कर दें, इसलिए छिपाई प्रेग्नेंसी: नेहा धूपिया
X
X
ऐक्ट्रेस, मॉडल, रेडियो प्रेजेंटर और अब पिछले साल शादी करके मां भी बन चुकीं नेहा धूपिया का कहना है कि उन्होंने कभी सिनेमा से ब्रेक नहीं लिया। इस सवाल पर कि फिल्मों में अच्छी शुरूआत करने के बाद आप कहां गायब हो गईं थीं? नेहा कहती हैं, 'मुझे नहीं लगता कि मैंने कभी भी सिनेमा से ब्रेक लिया हो, हां, बीच में अलग तरह का सिनेमा किया है। जब मैंने करियर शुरू किया उसके बाद से 2 या 3 फिल्में हर साल रिलीज होती रही हैं। प्रेग्ननेंसी के वक्त काम से ब्रेक जरूर लिया, अब मेरी बेटी 6 हफ्ते की हो गई है। तो उसके लिए मुझे वक्त चाहिए था।'मां बनने के बाद घर, बच्चा, शोज, ससुराल सब कैसे मैनेज कर रही हैं? इस पर वह कहती हैं,'मैं आपको बताना चाहूंगी कि बहुत सारा काम बढ़ गया है। लेकिन फिलहाल मेरे लिए मेरी बेबी मेहर एक तरफ और बाकी सबकुछ एक तरफ है। वह मेरे साथ है, मेरे लिए भागदौड़ बढ़ गई है, मेरी सेहत ठीक है तो मैं कुछ घंटे काम के लिए निकालती हूं और बीच-बीच में बच्चे को संभालती हूं। मेरा सारा फ्री टाइम अब उसके लिए है। काफी मुश्किल होता है लेकिन जब दिन जब खत्म होता है तो उसके चेहरे की मुस्कुराहट देखकर मेरा दिल खुश हो जाता है।हाल में ही नेहा दिल्ली आईं थी रोडीज के ऑडिशन के लिए। इस शो से वह लंबे समय से जुड़ी हुई हैं। आपके लिए रोडीज के क्या मायने हैं? यह पूछे जाने पर नेहा बताती हैं कि सबसे बड़ी बात तो यह कि यह टीवी पर सबसे लंबे समय से जारी रिऐलिटी शो है। दूसरा यह शो आपके गर्व, ताकत और आदर से जुड़ा है। इसलिए मुझे खुशी है कि मैं रोडीज में रही हूं और अब यहां गैंग लीडर हूं। आमतौर पर जैसे हर चीज की बॉक्स ऑफिस सक्सेस की बात होती है यह शो वैसा नहीं है, इसके साथ जो लोग जुड़े हैं उन सबके पास बताने के लिए अपनी कहानी है, मुझे अच्छा लगता है कि उन लोगों के साथ मेरा नाम जुड़ा हुआ है।'नेहा धूपिया की इमेज एक स्ट्रॉन्ग वुमन की है, क्या वह दिल्लीवालों को कोई सलाह देना चाहेंगी? इस सवाल पर नेहा ने कहा, 'मुझे लगता है कि दिल्ली में लड़कियों को अनसेफ इसलिए लगता है क्योंकि इसकी वजह उनके आसपास के लोग हैं, वे डर का माहौल बनाते हैं, गलत लोगों की सोसायटी में कोई जगह नहीं है। उन लोगों को पता होना चाहिए कि कैसे महिलाओं को रेस्पेक्ट दी जाती है। बल्कि सबको पता होना चाहिए कि महिलाओं का सम्मान कैसे किया जाए।</p><a href='../../../Output/output.html'> Back to Output page </a> </body></html>