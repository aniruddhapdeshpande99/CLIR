<!DOCTYPE html><html><body><h1>फोटो: तेलुगू स्टार वेंकटेश की बेटी की शादी पार्टी में पहुंचे सलमान खान</h1><p><b>Authors : </b>No Author Specified</p><p><b>Published on : </b>23&#47;03&#47;2019, 12&#58;40&#58;17</p><p><b>Bollywood News: हाल में तेलुगू फिल्मों के सुपरस्टार वेंकटेश की बड़ी बेटी आश्रिता की शादी हुई। जयपुर में हुई इस डेस्टिनेशन वेडिंग में शामिल होने के लिए बॉलिवुड सुपरस्टार सलमान खान भी पहुंचे। अब इस पार्टी की तस्वीरें सोशल मीडिया पर सामने आने लगी हैं।</b></p><img src="https://navbharattimes.indiatimes.com/thumb/msid-68533786,width-650,resizemode-4/weather.jpg" width="500" height="600"><p>सुपरस्टार वेंकटेश की बड़ी बेटी आश्रिता दग्गूबती ने अपने बॉयफ्रेंड विनायक रेड्डी के साथ जयपुर में शादी के बंधन में बंध गईं। इस शादी के फंक्शन में फिल्म इंडस्ट्री के कई लोग शामिल हुए। इन्हीं लोगों में से एक नाम बॉलिवुड सुपरस्टार सलमान खान का भी रहा।बता दें कि वेंकटेश और सलमान काफी अच्छे दोस्त हैं और इसीलिए सलमान ने तेलुगू स्टार की बेटी की शादी में शामिल होने का फैसला लिया। सलमान की इस फंक्शन में शामिल होने की तस्वीरें सामने आई हैं जिसमें वह वेंकटेश और राणा दग्गूबती के अलावा परिवार के अन्य लोगों और दोस्तों के साथ नजर आ रहे हैं।जब सलमान के जयपुर पहुंचने की खबर सामने आई तो वहां एयरपोर्ट पर भारी भीड़ जमा हो गई। इस शादी के बारे में बहुत ज्यादा लोगों को जानकारी नहीं थी क्योंकि परिवार के लोगों ने इस गुप्त रखा था। इस शादी में राणा दग्गूबती, नागा चैतन्य और समंथा अकीनेनी जैसे सितारों ने परफॉर्म भी किया। गौरतलब है कि राणा दग्गूबती और नागा चैतन्य आश्रिता के कजिन हैं। ऐसा माना जा रहा है कि अब शादी के बाद यह कपल हैदराबाद में परिवार, दोस्तों और फिल्म इंडस्ट्री के लोगों के लिए शानदार रिसेप्शन पार्टी दे सकते हैं।</p><a href='../../../Output/output.html'> Back to Output page </a> </body></html>