<!DOCTYPE html><html><body><h1>राजामौली की RRR में दो स्वतंत्रता सेनानियों की कहानी, अगले साल होगी रिलीज</h1><p><b>Authors : </b>No Author Specified</p><p><b>Published on : </b>31&#47;03&#47;2019, 09&#58;23&#58;16</p><p><b>Bollywood News: भारतीय सिनेमा को बाहुबली जैसी सुपरहिट फिल्म देने वाले निर्माता एस.एस. राजामौली अपनी आने वाली फिल्म RRR की शूटिंग में लग गए हैं। यह फिल्म एक भव्य फिल्म होगी जो दो स्वतंत्रता सेनानियों अल्लूरी सीताराम राजू और कोमाराम भीम के जीवन पर आधारित है।</b></p><img src="https://navbharattimes.indiatimes.com/thumb/msid-68652455,width-650,resizemode-4/weather.jpg" width="500" height="600"><p>दमदार किरदारों के साथ भव्य फिल्मों के निर्माण के लिए जाने जाते हैं। भारत में सबसे अधिक कमाई करने वाली फिल्म 'बाहुबली: द कन्क्लूजन' के बाद वह अब दो महान भारतीय स्वतंत्रता सेनानियों, अल्लूरी सीताराम राजू और कोमाराम भीम की कहानी को पर्दे पर लाने के लिए तैयार हैं। फिल्मकार राजामौली का मानना है कि स्वतंत्रता सेनानियों के बारे में भारतीय फिल्मों ने आज तक उनके जीवन का संघर्ष दिखाया है, जबकि वे दासता के खिलाफ लड़े।राजामौली एक नई दिशा के साथ अपनी इस फिल्म में विद्रोह और संघर्ष के दौर के खिलाफ जाकर नायकों को एक अलग तरीके से पेश करना चाहते हैं। उन्होंने कहा, 'मैं पूरे कैनवास को एक नए ब्रश के साथ पूरी तरह से चित्रित करना चाहता हूं, ताकि मैं जो ब्रह्मांड बनाऊं, उसमें वीरता, ऊर्जा और धैर्य हो।' वर्ष 1920 के दशक में वास्तविक जीवन के स्वतंत्रता सेनानियों, अल्लूरी सीताराम राजू और कोमाराम भीम के जीवन को पर्दे पर लाने के लिए राजामौली फिल्म के शूटिंग की शुरुआत कर चुके हैं। उन्होंने किरदारों और उनकी सेटिंग तैयार करने के लिए एक रिसर्च किया है।जूनियर एनटीआर और राम चरण की प्रमुख भूमिकाओं के साथ 'आरआरआर' में राम चरण और आलिया की नई केमिस्ट्री देखने को मिलेगी। अजय देवगन भी इस फिल्म में एक महत्वपूर्ण भूमिका निभा रहे हैं, जबकि युवा ब्रिटिश अभिनेत्री डेजी एडगर जोंस इस फिल्म के साथ भारतीय फिल्म में अपना डेब्यू कर रही हैं और वह फिल्म में जूनियर एनटीआर के ऑपोजिट नजर आएंगी। लगभग 400 करोड़ रुपये की लागत से बन रही, 'आरआरआर' में भी बाहुबली की तरह भव्य सेटअप देखने मिलेगा। इस फिल्म को 30 जुलाई 2020 को एक साथ 10 भारतीय भाषाओं में रिलीज किया जाएगा।</p><a href='../../../Output/output.html'> Back to Output page </a> </body></html>