<!DOCTYPE html><html><body><h1>जानें, पी. टी. ऊषा पर बन रही बायॉपिक में काम करने को लेकर क्या बोलीं Katrina Kaif</h1><p><b>Authors : </b>No Author Specified</p><p><b>Published on : </b>25&#47;04&#47;2019, 12&#58;14&#58;34</p><p><b>Bollywood News: हाल ही में खबर आई थी कि देश की महान ऐथलीट और मशहूर ओलिंपिक चैंपियन पी. टी. उषा की लाइफ पर बन रही बायॉपिक में ऐक्ट्रेस कटरीना कैफ पी.टी. ऊषा के रोल में नजर आ सकती हैं। जानें इस पर क्या बोलीं कटरीना:</b></p><img src="https://navbharattimes.indiatimes.com/thumb/msid-69037370,width-650,resizemode-4/weather.jpg" width="500" height="600"><p>X
हाल ही में खबर आई थी कि देश की महान ऐथलीट और मशहूर ओलिंपिक चैंपियन पी. टी. उषा की लाइफ पर बन रही बायॉपिक में ऐक्ट्रेस कटरीना कैफ पी.टी. ऊषा के रोल में नजर आ सकती हैं। पहले इस बायॉपिक के लिए प्रिंयका चोपड़ा के नाम की चर्चा थी, लेकिन बाद में कटरीना को लेकर खबर आने लगी।हालांकि जब कटरीना से इस बायॉपिक को साइन करने के बारे में पूछा गया तो न तो उन्होंने हां कहा और न ही 'ना'। कटरीना ने कहा वह ऐसी किसी फिल्म पर कॉमेंट नहीं करना चाहतीं जिसकी अभी आधिकारिक घोषणा भी न की गई हो। उन्होंने आगे कहा कि लोग उनसे बस खबरें निकालने की कोशिश करते रहते हैं, लेकिन वह तब तक हां नहीं कहेंगी जब तक कि यह पता न चल जाए कि वह फिल्म अनाउंस हो गई है।पी. टी. ऊषा की लाइफ पर बन रही बायॉपिक का निर्देशन रेवती एस वर्मा करेंगी और इसमें ऊषा की जिंदगी के उतार-चढ़ाव से लेकर सफलता और पर्सनल लाइफ को दिखाया जाएगा। हालांकि अब तो इस फिल्म की ऑफिशल अनाउंसमेंट का इंतजार है, ताकि पता चल सके कि पी. टी. ऊषा के रोल के लिए कटरीना को ही फाइनल किया गया है या फिर कोई अन्य ऐक्ट्रेस भी इस रेस में शामिल है।फिलहाल कटरीना अपनी आने वाली फिल्म 'भारत' की रिलीज का इंतजार कर रही हैं। इस फिल्म में वह सलमान खान के ऑपोजिट नजर आएंगी। 5 जून को रिलीज होने वाली इस फिल्म में दिशा पाटनी, सुनील ग्रोवर और जैकी श्रॉफ भी नजर आएंगे।</p><a href='../../../Output/output.html'> Back to Output page </a> </body></html>