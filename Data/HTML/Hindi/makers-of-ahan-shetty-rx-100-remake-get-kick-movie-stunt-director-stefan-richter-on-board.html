<!DOCTYPE html><html><body><h1>Ahan Shetty की RX 100 के रीमेक को मिला 'किक' के स्‍टंट डायरेक्‍टर का साथ</h1><p><b>Authors : </b>No Author Specified</p><p><b>Published on : </b>14&#47;04&#47;2019, 13&#58;03&#58;59</p><p><b>Bollywood News: RX 100 के ऑफिशल रीमेक का डायरेक्‍शन मिलन लुथरिया कर रहे हैं और स्‍टंट डायरेक्‍टर स्‍टीफन रिचर ने सलमान के साथ 2014 में आई फिल्‍म किक में काम किया था।</b></p><img src="https://navbharattimes.indiatimes.com/thumb/msid-68872971,width-650,resizemode-4/weather.jpg" width="500" height="600"><p>कथित गर्लफ्रेंड के साथ नजर आए सुनील शेट्टी के बेटे अहान शेट्टी
X
बॉलिवुड ऐक्‍टर सुनील शेट्टी के बेटे अहान शेट्टी जल्‍द ही तेलुगू हिट फिल्‍म 'RX 100' के रीमेक से डेब्‍यू करेंगे। अब इस फिल्‍म से जुड़ा नया अपडेट सामने आया है जिसका कनेक्‍शन सलमान खान से है।दरअसल, 'RX 100' के ऑफिशल रीमेक का डायरेक्‍शन मिलन लुथरिया कर रहे हैं और एक रिपोर्ट के मुताबिक, मेकर्स ने स्‍टंट डायरेक्‍टर स्‍टीफन रिचर को हायर किया है। रिचर ने सलमान के साथ 2014 में आई फिल्‍म 'किक' में काम किया था।फिल्‍ममेकर ने बताया, 'जैसा ऐक्‍शन मैं चाहता हूं और जैसी फिल्‍म की जरूरत है, उसे स्‍टीफन समझते हैं। उनसे बेहतर चॉइस नहीं हो सकती है।'लुथरिया ने आगे कहा, 'मुझे अलग-अलग तरह का ऐक्‍शन अपनी फिल्‍मों में पसंद है, चाहे वह कच्‍चे धागे हो, दीवार हो या फिर वन्‍स अपॉन अ टाइम इन मुंबई हो। यह जरूरी है कि मैं उन प्रफेशनल लोगों के साथ काम करूं जो समझें कि मेरी फिल्‍मों में स्‍टंट कहानी होते हैं।'वहीं, इस बारे में बात करते हुए स्‍टीफन ने कहा कि वह लुथरिया से मिले हैं और एक-दूसरे से आइडियाज एक्‍सचेंज किए हैं। बॉलिवुड में दोबारा काम करने पर खुशी जाहिर करते हुए स्‍टीफन कहते हैं कि उन्‍हें ऐसा लग रहा है, मानो वह लंबे समय बाद अपने परिवार के पास लौट आए हों।</p><a href='../../../Output/output.html'> Back to Output page </a> </body></html>