<!DOCTYPE html><html><body><h1>मनोहर पर्रिकर को इन बॉलिवुड सिलेब्‍स ने किया याद</h1><p><b>Authors : </b>No Author Specified</p><p><b>Published on : </b>17&#47;03&#47;2019, 23&#58;07&#58;39</p><p><b>Bollywood News: गोवा के CM मनोहर पर्रिकर का रविवार को निधन हो गया। उनके निधन पर राजनीति समेत अलग-अलग क्षेत्र की बड़ी हस्तियों ने दुख प्रकट किया है। इसमें अमिताभ बच्‍चन से लेकर अक्षय कुमार तक शामिल हैं।</b></p><img src="https://navbharattimes.indiatimes.com/thumb/msid-68455541,width-650,resizemode-4/weather.jpg" width="500" height="600"><p>T 3122 - Manohar Parikar CM Goa, passes away .. a gentleman to the core, simple in demeanour and well respected ..… https://t.co/gwk9VWUDEF — Amitabh Bachchan (@SrBachchan) 1552839248000
Extremely sad at hearing about the demise of Sh. Manohar Parrikar Ji. I feel blessed to have had the fortune of mee… https://t.co/V5TK0NMXdL — Akshay Kumar (@akshaykumar) 1552837768000
Man of few words,simple,epitome of integrity&efficiency,a straight shooter,defence minister,3 time chief minister o… https://t.co/F3taGeixiD — Randeep Hooda (@RandeepHooda) 1552835213000
Had the honour of meeting him when he was the #defenceminister of #india..at the launch of a movie about the… https://t.co/WU9Q65qqI5 — Randeep Hooda (@RandeepHooda) 1552835523000
IIT से रक्षा मंत्री तक, ऐसा रहा पर्रिकर का सफर
X
Goa ke Mukhya Mantri Manohar Parrikar ji ke nidhan ki vaarta sunkar mujhe bahut dukh hua,unke aur hamare bahut acch… https://t.co/3h8oUvZ2Fj — Lata Mangeshkar (@mangeshkarlata) 1552834899000
Deeply deeply saddened to know about the untimely demise of Shri #ManoharParrikar ji. He was one of the most real,… https://t.co/u2arnAyTTu — Anupam Kher (@AnupamPKher) 1552840346000
मनोहर गोपालकृष्ण प्रभु पर्रिकर की जिंदगी 13 दिसंबर 1955 को गोवा के मापुसा एक मध्यमवर्गीय परिवार से शुरू हुई। सामान्य परिवेश से निकलर उन्होंने आईआईटी मुंबई से शिक्षित होने से लेकर गोवा के मुख्यमंत्री, रक्षा मंत्री और फिर गोवा के मुख्यमंत्री के तौर पर आखिरी सांस ली। पर्रिकर की जिंदगी एक आम आदमी के पोस्टर बॉय बनने की कहानी की जबरदस्त मिसाल है। आगे की स्लाइड में देखें उनकी राजनीति और जिंदगी के चमकते और संघर्ष से सफलता तक की कहानी...
गोवा के इस दिग्गज राजनेता को राष्ट्रीय राजनीति में भी उनकी सादगी और जीवट के लिए याद किया जाता है। कैंसर की दुर्गम लड़ाई से लड़ते हुए उन्होंने आखिरी सांस ली। जीवन के आखिरी वक्त तक वह सक्रिय रहे और कैंसर से लड़ते हुए मुख्यमंत्री के दायित्व निभाते रहे।
गोवा की राजनीति से निकलकर राष्ट्रीय राजनीति में पर्रिकर रक्षा मंत्री के तौर पर शामिल हुए। रक्षा मंत्री रहने के दौरान देश के दूर-दराज के इलाकों में भी लोग उनकी सादगी के कारण उन्हें बेहद पसंद करते थे। आधी बांह के ट्रेडमार्क शर्ट-पैंट, चश्मे और सिंपल घड़ी में नजर आनेवाले पर्रिकर की सादगी, लेकिन तकनीक और विज्ञान के लिए दिलचस्पी ने उन्हें देशभर के युवाओं का फैन बना दिया।
मनोहर पर्रिकर की पत्नी की भी 2001 में कैंसर से लड़ते हुए मौत हो गई थी। उस वक्त पर्रिकर गोवा के सीएम भी थे। हालांकि, इस निजी त्रासदी से ऊबरकर न सिर्फ उन्होंने बतौर सीएम अपना दायित्व निभाया, बल्कि दोनों युवा बेटों की परवरिश भी शानदार तरीके से अकेले ही की।
मनोहर पर्रिकर को देश में राजनीति के भविष्य के संकेतों को समझनेवाले के तौर पर भी देखा जाएगा। 2013 में पर्रिकर बीजेपी के पहले अग्रणी नेताओं में से थे जिन्होंने पीएम नरेंद्र मोदी का नाम उस वक्त बीजेपी के पीएम कैंडिडेट के तौर पर आगे किया था। गोवा में बीजेपी की सत्ता में वापसी कराने और गठबंधन के साथ सरकार चलाने के लिए भी बीजेपी आलाकमान ने पर्रिकर पर ही भरोसा किया। 2017 में गोवा चुनाव के बाद बीजेपी के पास बहुमत नहीं था, लेकिन पर्रिकर दिल्ली से गोवा पहुंचे और आखिरकार जोड़तोड़ के बाद सरकार बनाने में कामयाब रहे।
प्रधानमंत्री मोदी जिन नेताओं पर खासा विश्वास करते थे, उनमें एक मनोहर पर्रिकर भी रहे। पर्रिकर और मोदी के बीच के रिश्तों का समीकरण इससे समझा जा सकता है कि पर्रिकर न सिर्फ उन शुरुआती लोगों में से थे जिन्होंने पीएम पद के लिए मोदी का नाम बढ़ाया था। वह लगातार राफेल डील को लेकर पीएम का बचाव करते रहे।
मनोहर पर्रिकर के बारे में दिलचस्प बात है कि छात्र जीवन से संघ से जुड़े रहे और ईसाई बहुल राज्य गोवा के सीएम की कुर्सी तक पहुंचे। गोवा के लोगों के बीच पर्रिकर को 'मैन विद प्लान' के नाम से लोकप्रिय हुए। पर्रिकर जब प्रदेश के विपक्ष के नेता थे तो उनके भाषण न्यू गोवा के सपनों के साथ कांग्रेस सरकार के भ्रष्टाचार पर कठोर तंज कसनेवाले थे। बतौर विपक्षी नेता उनके भाषणों में दूरदर्शिता और जोश था और इसने उन्हें प्रदेश में लोकप्रिय बनाया। सीएम बनने के बाद उन्होंने गोवा में फैले भ्रष्टाचार, अवैध माइनिंग के आरोप में कई कांग्रेसी नेताओं पर कार्रवाई की और इसने उन्हें जनता के बीच फैसले लेनेवाला सीएम के तौर पर स्थापित किया।
गोवा के ज्यादातर लोगों की तरह मनोहर पर्रिकर को भी फुटबॉल खेलना काफी पसंद था। एक फुटबॉल टूर्नमेंट के दौरान उन्होंने कहा भी था कि गोवा के लोग अब फुटबॉल को भूल रहे हैं और क्रिकेट खेल रहे हैं। खुद पर्रिकर ने एक इंटरव्यू में कहा था कि राजनीति में आने के बाद वह आईआईटी हॉस्टल की मस्ती और फुटबॉल को मिस करते हैं।
बतौर सीएम गोवा में मनोहर पर्रिकर के कार्यकाल को न्यू गोवा बनाने के उनके प्रयासों के लिए याद किया जाएगा। पर्रिकर ने इन्फ्रास्ट्रक्चर के कामों और गोवा में निवेश को बढ़ाने पर काफी जोर दिया था। गोवा के सीएम का कार्यभार 2017 में संभालने के बाद उन्होंने कहा था कि गोवा हॉलिडे और शूटिंग भर की जगह नहीं है। वह गोवा को निवेश और इनफ्रास्ट्रक्चर के लिहाज से देश का अव्वल प्रदेश बनाना चाहते हैं।
गोवा के CM मनोहर पर्रिकर का रविवार को निधन हो गया। वह बीते काफी समय से कैंसर की बीमारी से जूझ रहे थे। कैंसर से लड़ते हुए पर्रिकर ने 63 साल की उम्र में अंतिम सांस ली। उनके निधन पर राजनीति समेत अलग-अलग क्षेत्र की बड़ी हस्तियों ने दुख प्रकट किया है। देखें, बॉलिवुड सिलेब्‍स ने पर्रिकर को कैसे किया याद...मनोहर पर्रिकर सीएम गोवा का निधन हो गया, वह एक जेंटलमैन थे, आचरण में सरल और सबसे सम्‍मानित थे.. उनके साथ मैंने कुछ क्षण बिताए हैं.. बहुत ही गरिमापूर्ण.. उन्‍होंने अपनी बीमारी का बहादुरी से मुकाबला किया.. प्रार्थना और संवेदना।श्री मनोहर पर्रिकर जी के निधन की खबर सुनकर बेहद दुखी हूं। मैं खुद को सौभाग्‍यशाली मानता हूं कि उनके साथ मेरी मुलाकात हुई और मैं किसी ऐसे ईमानदार व अच्छी आत्मा वाले शख्‍स को जानता था जैसे वह थे। उनके परिवार के प्रति संवेदनाएं।साधारण, अखंडता और दक्षता के प्रतीक, डिफेंस मिनिस्‍टर, 3 बार गोवा के सीएम, सत्ता में रहने वाले शख्‍स से घिरे न रहने वाले, आइआइटीएन, शिष्‍ट, राष्ट्र के सच्चे सेवक, सभी के लिए एक उदाहरण.. सल्‍यूट।जब वह भारत के डिफेंस मिनिस्‍टर थे, तब उनसे मिलने का मौका मिला। यह इंडियन आर्मी पर बेस्‍ड एक फिल्‍म के लॉन्‍च का मौका था। फिल्‍म देखने के बाद उन्‍होंने कहा कि भारतीय जवानों की यूनिफॉर्म्‍स काफी अच्‍छी थीं।गोवा के मुख्‍यमंत्री मनोहर पर्रिकर जी के निधन की वार्ता सुनकर मुझे बहुत दुख हुआ। उनके और हमारे बहुत अच्‍छे संबंध थे। उनके जाने से हमारे देश की बहुत हानि हुई है। एक अत्‍यंत सच्‍चा इंसान और नेता देश ने खो दिया है। ईश्‍वर उनकी आत्‍मा को शांति प्रदान करे।श्री मनोहर पर्रिकर जी के समय से पहले निधन के बारे में जानकर बेहद दुखी हूं। वह सबसे असल, गरिमापूर्ण, बुद्धिमान, जमीन से जुड़े और ईमानदार शख्‍स थे। उनके अंदर लोगों को प्रेरित करने की बेहतरीन क्‍वालिटी थी। उन्‍हें मिस करूंगा। ओम शांति।</p><a href='../../../Output/output.html'> Back to Output page </a> </body></html>