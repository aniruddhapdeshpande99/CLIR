<!DOCTYPE html><html><body><h1>तो इस क्रिसमस पर सलमान-रणबीर की होगी टक्‍कर?</h1><p><b>Authors : </b>No Author Specified</p><p><b>Published on : </b>16&#47;01&#47;2019, 14&#58;10&#58;43</p><p><b>Bollywood News: कुछ महीने पहले ऐसी खबरें आई थीं कि आलिया भट्ट, रणबीर कपूर और अमिताभ बच्‍चन स्‍टारर फिल्‍म 'ब्रह्मास्त्र' इस साल 20 दिसंबर को रिलीज हो सकती है। अब ऐसा लगता है कि इस तारीख पर सलमान खान की भी नजर है।</b></p><img src="https://navbharattimes.indiatimes.com/thumb/msid-66665777,width-650,resizemode-4/weather.jpg" width="500" height="600"><p>क्रिसमस वीकेंड पर हमेशा फिल्‍मों की रिलीज की काफी डिमांड होती है। मेकर्स और ऐक्‍टर्स पहले से ही इस वीकेंड को अपनी फिल्‍मों के लिए बुक करते हैं।कुछ महीने पहले ऐसी खबरें आई थीं कि आलिया भट्ट, रणबीर कपूर और अमिताभ बच्‍चन स्‍टारर फिल्‍म ' ब्रह्मास्त्र ' इस साल 20 दिसंबर को रिलीज हो सकती है। अब ऐसा लगता है कि इस तारीख पर सलमान खान की भी नजर है।दरअसल, क्रिसमस के मौके पर इस बार सलमान अपनी ' दबंग 3 ' रिलीज कर सकते हैं। हाल ही में इस बात की पुष्टि हुई थी कि दबंग की तीसरी इंस्‍टॉलमेंट अप्रैल में फ्लोर पर जाएगी। अब एक रिपोर्ट की मानें तो सलमान फिल्‍म को 20 दिसंबर को रिलीज करना चाहते हैं।बता दें, इससे पहले इसी डेट में सलमान की दूसरी फिल्‍म 'किक 2' को लॉक किया गया था। बात करें डायरेक्‍टर अयान मुखर्जी की 'ब्रह्मास्त्र' की तो फिल्‍म की लगभग आधी शूटिंग पूरी हो चुकी है, वहीं डायरेक्‍टर प्रभुदेवा की 'दबंग 3' को अभी फ्लोर पर जाना है।2018 में सलमान और रणबीर की फिल्‍में एक ही महीने में रिलीज हुई थीं। सलमान की 'रेस 3' 15 जून तो रणबीर की 'संजू' 29 जून को रिलीज हुई थी। दोनों की बॉक्‍स ऑफिस परफॉर्मेंस में काफी अंतर था। जहां रेस 3 ने लोगों को निराश किया, वहीं नंबर्स के मामले में संजू, रणबीर के लिए सबसे बड़ी फिल्‍म साबित हुई।फिलहाल, सलमान 'भारत' की शूटिंग में व्‍यस्‍त हैं। डायरेक्‍टर अली अब्‍बास जफर की इस फिल्‍म में कटरीना कैफ, दिशा पाटनी, तब्‍बू, सुनील ग्रोवर, नोरा फतेही और जैकी श्रॉफ जैसे स्‍टार्स नजर आएंगे। फिल्‍म में वरुण धवन का कैमियो भी होगा। यह फिल्‍म इस साल 5 जून को रिलीज होगी।</p><a href='../../../Output/output.html'> Back to Output page </a> </body></html>