<!DOCTYPE html><html><body><h1>#MeToo: राजकुमार हिरानी पर बोले इमरान हाशमी, अभी कुछ प्रूव नहीं हुआ है</h1><p><b>Authors : </b>No Author Specified</p><p><b>Published on : </b>15&#47;01&#47;2019, 13&#58;30&#58;20</p><p><b>Bollywood News: #MeToo अभियान में जबसे जाने-माने निर्देशक राजकुमार हिरानी का नाम सामने आया है, फिल्म इंडस्ट्री के तमाम लोग उनके बचाव में आ गए हैं... इमरान हाशमी ने राजू से जुड़े इस मामले में बोले कि वह इस पूरे मामले से वाकिफ हैं....</b></p><img src="https://navbharattimes.indiatimes.com/thumb/msid-67538821,width-650,resizemode-4/weather.jpg" width="500" height="600"><p>यौन शोषण के आरोप में फंसे राजकुमार हिरानी, 'संजू' की शूटिंग के समय का है मामला
X
X
X
एक ठहराव के बाद बॉलिवुड के सबसे बड़े और सफल निर्देशक राजकुमार हिरानी का नाम जबसे सामने आया है, फिल्म इंडस्ट्री सकते में हैं। फिल्म इंडस्ट्री के अधिकतर लोग हिरानी के सपॉर्ट में आकर, उनपर लगे आरोपों को गलत बता रहे हैं। अपनी फिल्म Why Cheat India के प्रमोशन में जुटे इमरान हाशमी से जब #MEeToo अभियान, तनुश्री दत्ता और राजकुमार हिरानी को लेकर सवाल किया गया तो उन्होंने इस अभियान की तारीफ की।इमरान कहते हैं, 'मैं पूरा मामला जानता हूं, लेकिन मैं इस मामले में कोई कॉमेंट नहीं करना चाहता हूं। क्या है न कि... सबसे पहले तो हिरानी के मामले में कोई प्रूफ सामने नहीं आया है और जो आरोप लगाए गए हैं, उन्हें निर्देशक (राजकुमार हिरानी) ने बेबुनियाद कहा है। अब पता नहीं सच क्या है, सब कुछ उन दोनों के बीच की बात है, कुछ भी साबित नहीं हुआ है। ऐसे बहुत सारे आरोप सामने आए हैं, लेकिन जब तक कोई बात, आरोप साबित नहीं होते, तब तक उस बारे में शायद कोई भी बात करना सही नहीं होगा।'तनुश्री द्वारा शुरू किए गए इस #MeToo मुहीम के बारे में इमरान ने तनुश्री की तारीफ करते हुए कहा, 'यह सचमुच बहुत अच्छा कदम था। तनुश्री इस अभियान (#MeToo) को सबके सामने खुलकर लेकर आईं। यह सचमुच बहुत जरूरी था। बहुत सारे ऐसे मर्द हैं, जो औरतों का फायदा उठाते हैं और ऐसा सिर्फ बॉलिवुड में नहीं, बल्कि हर क्षेत्र में हो रहा है। तनुश्री ने जो यह अभियान शुरू किया, उसे सोशल मीडिया के जरिए एक अच्छा रास्ता मिला। यह बहुत अच्छा था।'हिरानी ने अपने ऊपर लगे इन आरोपों को खारिज करते हुए बेबुनियाद बताया है, 'मैं बिल्कुल हैरान था, जब दो महीने पहले मुझे मेरे ऊपर लगे इन आरोपों के बारे में पता चला। मैंने तुरंत ही कहा था कि इस मैटर को किसी कमिटी या लीगल बॉडी में ले जाना जरूरी है, लेकिन इसके बजाए इस शिकायत को मीडिया में ले जाया गया। मैं ढृढ़ता के साथ यह कहना चाहूंगा कि मेरी छवि खराब करने के लिए, यह एक गलत, द्वेषपूर्ण और शरारत से भरी कहानी गढ़ी जा रही है।'राजू पर लगे इन आरोपों के बाद उनकी अगली फिल्म 'मुन्ना भाई 3' का काम होल्ड पर कर दिया गया है। अनिल कपूर, सोनम कपूर और राजकुमार राव स्टारर फिल्म 'एक लड़की को देखा तो ऐसा लगा' से भी हिरानी का नाम हटा लिया गया है।</p><a href='../../../Output/output.html'> Back to Output page </a> </body></html>