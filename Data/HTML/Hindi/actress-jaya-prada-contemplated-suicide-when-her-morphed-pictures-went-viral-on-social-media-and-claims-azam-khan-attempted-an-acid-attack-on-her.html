<!DOCTYPE html><html><body><h1>कभी सूइसाइड करने के बारे में सोचती थीं जया प्रदा?</h1><p><b>Authors : </b>No Author Specified</p><p><b>Published on : </b>02&#47;02&#47;2019, 09&#58;09&#58;32</p><p><b>Bollywood News: ऐक्ट्रेस और पॉलिटिशन जया प्रदा ने कहा है कि एक समय ऐसा आया था जब उनकी नकली अश्लील तस्वीरें फैलाई जा रही थीं तो वह सूइसाइड करने के बारे में सोचती थीं। उन्होंने अपनी जिंदगी के बारे में और अमर सिंह से अपने रिश्ते के बारे में खुलकर बात की।</b></p><img src="https://navbharattimes.indiatimes.com/thumb/msid-67806745,width-650,resizemode-4/weather.jpg" width="500" height="600"><p>जब जया प्रदा को मिली सिर्फ 10 रु फीस
X
श्रीदेवी और जया प्रदा में कभी नहीं बनी
X
बनीं जया प्रदा ने कहा है कि वह अमर सिंह को अपना गॉडफादर मानती हैं लेकिन अगर वह उन्हें राखी भी बांध दें तो फिर भी लोग उनके रिश्ते के बारे में बात करते रहेंगे। उन्होंने समाजवादी पार्टी के नेता आजम खान पर भी गंभीर आरोप लगाते हुए कहा है कि आजम ने उन पर ऐसिड अटैक करने की कोशिश की थी।उत्तर प्रदेश के रामपुर से लोकसभा सांसद रहीं जया प्रदा ने अमर सिंह के साथ राष्ट्रीय लोक मंच नाम से पार्टी शुरू की है। अमर सिंह के साथ अपने रिश्ते पर उन्होंने कहा, 'बहुत से लोगों में जीवन में मेरी मदद की है और अमर सिंह जी मेरे गॉडफादर हैं। क्योंकि मैं जिस स्थिति में थी, आजम खान के साथ चुनाव लड़ना, एक महिला होना, ऐसिड अटैक की धमकियां मिलना, जान से मारने की धमकियां मिलना... मैं अपनी मां को भी यह नहीं बता सकती थी कि मैं जिंदा घर लौटूंगी या नहीं।' उन्होंने कहा, 'मेरे सपॉर्ट में कोई भी पॉलिटिशन नहीं आया। यहां तक कि मुलायम सिंह जी ने भी एक बार भी मुझे कॉल नहीं किया।'जया ने कहा कि जब उनकी मॉर्फ्ड तस्वीरें सोशल मीडिया पर वायरल हो रही थीं तब उन्होंने सूइसाइड करने के बारे में भी सोचा था। उन्होंने कहा, 'अमर सिंह डायलिसिस पर थे और इलाके में मेरी नकली फोटो सर्कुलेट की जा रही थीं। मैं रोती रहती थी और कहती थी कि मैं अब और जीना नहीं चाहती। मैं सूइसाइड करना चाहती थी। मैं इतने कष्ट से गुजरी लेकिन किसी ने मेरा सपॉर्ट नहीं किया। केवल अमर सिंह मेरे सपॉर्ट में खड़े रहे। अगर मैं उन्हें राखी भी बांध दूं तो भी लोग बातें करना बंद नहीं करेंगे। मुझे फर्क नहीं पड़ता कि लोग क्या कहेंगे।'जया ने कहा कि महिला होते हुए पुरुषों के वर्चस्व वाली राजनीति में पॉलिटिशन बनना बहुत कठिन है। उन्होंने कहा, 'एक पार्टी से लोकसभा सांसद होने के बावजूद मुझे बख्शा नहीं गया। आजम खान ने मुझे परेशान किया। उन्होंने मेरे ऊपर ऐसिड अटैक करने की कोशिश की। मुझे नहीं पता था कि अगले दिन मैं जिंदा भी रहूंगी या नहीं। मैं ऐसी परिस्थितियों से बाहर निकली हूं।'</p><a href='../../../Output/output.html'> Back to Output page </a> </body></html>