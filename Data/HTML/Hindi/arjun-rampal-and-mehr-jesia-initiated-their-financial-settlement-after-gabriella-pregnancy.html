<!DOCTYPE html><html><body><h1>गैब्रिएला की प्रेग्नेंसी के बाद अर्जुन रामपाल और मेहर के बीच फाइनैंशल सेटलमेंट का काम शुरू?</h1><p><b>Authors : </b>No Author Specified</p><p><b>Published on : </b>02&#47;05&#47;2019, 15&#58;30&#58;24</p><p><b>Bollywood News: अर्जुन रामपाल और मेहर जेसिया पिछले दिनों सड़क पर एकसाथ दिखे और अब कहा जा रहा है कि गैब्रिएला की प्रेग्नेंसी के बाद दोनों अपने बीच के फाइनैंशल सेटलमेंट का काम खत्म करने में जुट गए हैं।</b></p><img src="https://navbharattimes.indiatimes.com/thumb/msid-69143859,width-650,resizemode-4/weather.jpg" width="500" height="600"><p>बॉलिवुड ऐक्टर अर्जुन रामपाल और मेहर जेसिया ने पिछले साल अपने 20 साल की शादीशुदा जिंदगी के अंत करने की घोषणा की। रिपोर्ट की मानें तो दोनों ने अब तक एक-दूसरे से तलाक नहीं लिया है। बता दें कि अर्जुन ने हाल ही में अपनी गर्लफ्रेंड गैब्रिएला डेमेट्रिएड्स की प्रेग्नेंसी की जानकारी सोशल पोस्ट के जरिए अपने फैन्स को दी। अब ऐसा लग रहा है कि गैब्रिएला की प्रेग्नेंसी के बाद मेहर और अर्जुन अपने फाइनैंशल सेटलमेंट से जुड़े प्रॉसेस पर काम शुरू कर चुके हैं। बता दें कि मेहर को अर्जुन से दो बेटियां माहिका (17) और मायरा (13) हैं।दरअसल अर्जुन और मेहर पिछले दिनों मुंबई में एक बैंक के बाहर साथ-साथ नजर आए थे। सड़क क्रॉस करते समय दोनों की तस्वीरें पिछले दिनों सामने आईं, हालांकि उस तस्वीर में दोनों के बीच अच्छी-खासी दूरियां भी साफ नजर आ रही थी। खबर है कि अलग हो चुके अर्जुन और मेहर बहुत जल्द तलाक की अर्जी डाल देंगे क्योंकि ऐक्टर गैब्रिएला के साथ अपने रिश्ते को आगे बढ़ाने की तैयारी में हैं।सोशल मीडिया पर प्रेग्नेंसी के बाद कुछ ऐसी भी खबरें सुनने को आ रही हैं कि अर्जुन और गैब्रिएला जल्द ही शादी के बंधन में बंधेंगे। हालांकि, रिपोर्ट्स की मानें तो कहा यह भी जा रहा है कि दोनों भी शादी को लेकर इंटरेस्टेड नहीं हैं।</p><a href='../../../Output/output.html'> Back to Output page </a> </body></html>