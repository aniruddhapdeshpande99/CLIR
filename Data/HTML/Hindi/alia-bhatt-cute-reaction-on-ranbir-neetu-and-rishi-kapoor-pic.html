<!DOCTYPE html><html><body><h1>Rishi kapoor, रणबीर और नीतू की तस्वीर पर आलिया ने दिया क्यूट रिऐक्शन</h1><p><b>Authors : </b>No Author Specified</p><p><b>Published on : </b>04&#47;04&#47;2019, 15&#58;52&#58;57</p><p><b>Bollywood News: रणबीर कपूर अपने पिता से मिलने न्यू यॉर्क पहुंचे और उनकी मां ने परिवार की एक प्यारी सी सेल्फी इंस्टाग्राम पर शेयर की, जिसपर आलिया भट्ट ने बहुत प्यारा सा रिऐक्शन दिया है।</b></p><img src="https://navbharattimes.indiatimes.com/thumb/msid-68721750,width-650,resizemode-4/weather.jpg" width="500" height="600"><p>बॉलिवुड ऐक्टर रणबीर कपूर काम से समय निकाल कर अपने बीमार पिता ऋषि कपूर से मिलने के लिए मां नीतू के साथ न्यू यॉर्क पहुंच गए और अपने माता-पिता के साथ फोटो खिंचवाई। बता दें कि ऋषि न्यू यॉर्क में अपनी किसी बीमारी का इलाज करा रहे हैं। आलिया भट्ट ने फैमिली की इस तस्वीर पर बड़ा ही खूबसूरत रिऐक्शन दिया है।ऋषि के स्वास्थ्य के बारे में सोशल मीडिया पर अक्सर अपडेट देने वाली नीतू ने गुरुवार को परिवार के साथ बिताए इन पलों की एक तस्वीर इंस्टाग्राम पर शेयर की। जैसे ही तस्वीर उन्होंने इंस्टाग्राम पर पोस्ट की, उनके चाहने वाले उन्हें शुभकामनाएं देने लगे।रणबीर कपूर को डेट कर रहीं आलिया भट्ट ने इसल तस्वीर पर अपनी रिऐक्शन देते हुए दिल की इमोजी शेयर की। 'बधाई हो' की ऐक्ट्रेस नीना गुप्ता और गजराज राव ने भी परिवार को गुड लक विश किया।पिछले साल सितंबर में ऋषि ने सोशल मीडिया पर एक पोस्ट शेयर कर कहा था कि वह मेडिकल ट्रीटमेंट कराने अमेरिका जा रहे हैं।</p><a href='../../../Output/output.html'> Back to Output page </a> </body></html>