<!DOCTYPE html><html><body><h1>कंगना की फीस 24 करोड़ सुन, जोर से हंस पड़ीं दिव्या दत्ता और रणवीर शोरी</h1><p><b>Authors : </b>No Author Specified</p><p><b>Published on : </b>29&#47;03&#47;2019, 13&#58;20&#58;47</p><p><b>Bollywood News: जयललिता की बायॉपिक के लिए कंगना रनौत को मिलने वाली 24 करोड़ की फीस की बात, फिल्म इंडस्ट्री के सितारों की गले की हड्डी बन गई है, लोग कंगना की इस उपलब्धि को तवज्जो नहीं दे रहे, दिव्या दत्ता और रणवीर शोरी ने तो कंगना की इस उपलब्धि को हंसी में ही उड़ा दिया।</b></p><img src="https://navbharattimes.indiatimes.com/thumb/msid-68628035,width-650,resizemode-4/weather.jpg" width="500" height="600"><p>श्वेता त्रिपाठी ने क्यों ठुकरा दिया टीवी ऐड का बड़ा ऑफर?
X
अपने बेबाक बयानों को लेकर हर दूसरे दिन सुर्खियों में रहने वाली बॉलिवुड अभिनेत्री कंगना रनौत की पीआर टीम ने एक प्रेस रिलीज़ जारी कर यह जानकारी दी कि कंगना को उनकी अगली फिल्म ' थलाइवी ' दिवंगत नेता जयललिता की बायॉपिक ( हिंदी में फिल्म जया ) के लिए 24 करोड़ की फीस मिल रही है। जबसे कंगना ने अपनी इस मिलने वाली फीस को लेकर बात जगजाहिर की है, इस बात की दबी जुबान पर चर्चा तो खूब है, लेकिन कंगना की इस उपलब्धि पर न तो कोई गर्व जता रहा है और न ही खुलकर सराहना कर रहा है। हां, कुछ लोग दबी जुबान से इस खबर को हंसी में जरूर उड़ा देते हैं।अपनी फिल्म 'टेनिस बडी' के लॉन्च पर अभिनेत्री दिव्या दत्ता और रणवीर शोरी से जब बॉलिवुड की हिरोइन कंगना रनौत की यह उपलब्धि बताई गई तो दोनों ही कलाकारों ने इसे हंसी में उड़ा दिया। दोनों से सवाल किया गया था कि हमेशा से बॉलिवुड की हिरोइन सामान मेहनताने को लेकर आवाज उठाती रही हैं, ऐसे में कंगना ने एक फिल्म साइन की है, जिसमें उन्हें 24 करोड़ की फीस मिल रही है। आप दोनों इस उपलब्धि को कैसे देखते हैं और क्या कहेंगे?सवाल सुनकर दिव्या दत्ता की हंसी जोर से छूट गई। बाद में उन्होंने चुप्पी साधते हुए खुद को गंभीर करने की कोशिश की, लेकिन दिव्या अपनी हंसी नहीं रोक पा रही थीं। वह जवाब देने में कोई दिलचस्पी नहीं दिखा रही थीं और हंसी रोकने के लिए अपना मुंह दबा कर बैठी थीं। दिव्या के पास बैठे रणवीर ने कहा, 'आप कहां मणिकर्णिका और जयललिता की बात कर रहे हैं, हमारी फिल्म की बात करें। हमारा दूर-दूर तक कोई लेना-देना नहीं है इस बात से।'कंगना को मिल रहे इस भारी-भरकम मेहनताने को लेकर बॉलिवुड में कोई भी खुलकर बात करने को तैयार नहीं है। लोग इस खबर से जुड़े सवाल पर या तो हंसने लगते हैं या साफ कहते हैं कि अब यह सवाल कहां से आ गया। क्या कंगना की इस बड़ी उपलब्धि के दावे को लोग झूठ समझ रहे हैं, इसलिए हंसी में उड़ा रहे हैं या फिर वह इस बात को कोई तवज्जो नहीं देना चाहते हैं।</p><a href='../../../Output/output.html'> Back to Output page </a> </body></html>