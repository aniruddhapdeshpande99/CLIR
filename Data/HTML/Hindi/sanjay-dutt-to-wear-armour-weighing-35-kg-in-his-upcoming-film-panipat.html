<!DOCTYPE html><html><body><h1>'पानीपत' में संजय दत्त पहनेंगे 35 किलो का कवच!</h1><p><b>Authors : </b>No Author Specified</p><p><b>Published on : </b>19&#47;03&#47;2019, 13&#58;21&#58;14</p><p><b>Bollywood News: फिल्म 'पानीपत' के लिए सिर्फ अर्जुन कपूर ही नहीं बल्कि संजय दत्त भी खास तरह से तैयारी कर रहे हैं। इस बीच खबर है कि वह फिल्म में 35 किलो का कवच पहने दिखाई देने वाले हैं।</b></p><img src="https://navbharattimes.indiatimes.com/thumb/msid-68478194,width-650,resizemode-4/weather.jpg" width="500" height="600"><p>देखें- 'माधुरी मैम' पर आलिया ने ली वरुण की मौज
X
ऐक्टर संजय दत्त इन दिनों फिल्म 'कलंक' के प्रमोशन में बिजी होने के साथ ही आशुतोष गोवारिकर की अपकमिंग फिल्म 'पानीपत' की शूटिंग भी कर रहे हैं। जानकारी के अनुसार वह इन दिनों जयपुर में फिल्म के लिए अपने सीन्स को शूट कर रहे हैं। इस बीच संजय दत्त के किरदार के पहनावे के वजन से जुड़ी खबर लोगों को हैरान कर रही है।रिपोर्ट्स के मुताबिक, इस फिल्म में अफगान किंग अहमद शाहर दुर्रानी का किरदार निभा रहे संजय दत्त 35 किलो का कवच पहने नजर आएंगे। इस कवच में फिट होने के लिए संजय जमकर वर्कआउट भी कर रहे हैं। यहां तक कि शूटिंग के दौरान भी समय निकालकर वह जिम जा रहे हैं।जयपुर में संजय दत्त ने शूटिंग की जगह पर ही खास जिम बनवाया है। यहां पर उनके पर्सनल इक्विप्मेन्ट भी मुंबई से लाए गए हैं। शॉट्स और पैकअप के बीच में समय निकालते हुए वह वर्कआउट करते हैं। यह जिम भले ही खास संजय के लिए बनाया गया हो, लेकिन इसे वह अन्य कास्ट और क्रू मेंबर्स को भी यूज करने देते हैं।कहा जा रहा है कि कवच खासतौर से सिर्फ संजय की बॉडी के लिए ही बनवाया गया है। ऐसे में उसे पहनकर अपने सीन को परफेक्ट बनाने के लिए यह ऐक्टर भी कोई कसर नहीं छोड़ रहा है।बता दें कि, संजय दत्त के अलावा फिल्म 'पानीपत' में अर्जुन कपूर, कृति सैनन, पद्मिनी कोल्हापुरी और मोहनीश बहल अहम रोल में दिखेंगे। इसके साथ ही संजय दत्त की फिल्म 'कलंक' अप्रैल में रिलीज होने वाली है।</p><a href='../../../Output/output.html'> Back to Output page </a> </body></html>