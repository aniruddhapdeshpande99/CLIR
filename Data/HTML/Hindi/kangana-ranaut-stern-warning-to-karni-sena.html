<!DOCTYPE html><html><body><h1>मणिकर्णिका: करणी सेना की धमकी पर कंगना रनौत ने दिया मुंहतोड़ जवाब</h1><p><b>Authors : </b>No Author Specified</p><p><b>Published on : </b>18&#47;01&#47;2019, 19&#58;01&#58;28</p><p><b>Bollywood News: पिछले साल फिल्म पद्मावत के रिलीज के समय करणी सेना ने खूब उत्पात मचाया था। अब फिल्म मणिकर्णिका को लेकर भी करणी सेना ने विवाद खड़ा कर दिया है। लेकिन कंगना ने भी उन्हें खुली धमकी दी है।</b></p><img src="https://navbharattimes.indiatimes.com/thumb/msid-67590431,width-650,resizemode-4/weather.jpg" width="500" height="600"><p>X
के मौके पर कंगना रनौत की 'फिल्म मणिकर्णिका : द क्वीन ऑफ झांसी' रिलीज हो रही है। इस फिल्म की लंबे समय से चर्चा है और फैन्स इसका बेसब्री से इंतजार कर रहे हैं। अब जब फिल्म के रिलीज में एक सप्ताह ही बचा है, करणी सेना ने इसे लेकर विवाद खड़ा कर दिया है। हालांकि, कंगना ने एक बार फिर साबित कर दिया है कि वह किसी से डरने वाली नहीं हैं। करणी सेना को कंगना ने मुंहतोड़ जवाब दिया है।करणी सेना की मांग है कि रिलीज से पहले यह फिल्म उन्हें दिखाई जाए। करणी सेना ने आरोप लगाया है कि फिल्म में रानी का किसी अंग्रेज के साथ अफेयर दिखाया गया है। करणी सेना ने धमकी दी है कि अगर ऐसा हुआ तो इस फिल्म को भी 'पद्मावत' जैसा विरोध झेलना पड़ेगा।बता दें कि पिछले साल संजय लीला भंसाली की फिल्म 'पद्मावत' के रिलीज से पहले करणी सेना के लोगों ने खूब उपद्रव मचाया था। इतिहास से छेड़छाड़ का आरोप लगाते हुए उन्होंने रिलीज के पहले फिल्म दिखाने की मांग की थी। विरोध में करणी सेना के लोग न सिर्फ सड़कों पर आ गए थे बल्कि हिंसक भी हो गए थे। उन्होंने बच्चों से भरी बस पर भी हमला किया था जिसके बाद इनकी खूब आलोचना हुई थी।अब करणी सेना ने 'मणिकर्णिका' को लेकर भी विवाद खड़ा कर दिया है। हालांकि, कंगना ने बेबाकी से उन्हें जवाब दिया है। मीडिया रिपोर्ट्स के अनुसार कंगना ने कहा है कि वह खुद एक राजपूत हैं और अगर करणी सेना के लोगों ने उन्हें परेशान किया तो वह उन्हें नहीं छोड़ेंगी। कंगना ने साफ किया है कि फिल्म को 4 इतिहासकारों ने मंजूरी दी है। इसके अलावा सेंसर बोर्ड से भी फिल्म पास हो चुकी है।कंगना की फिल्म 'मणिकर्णिका' 25 जनवरी को रिलीज हो रही है। इस फिल्म से 'पवित्र रिश्ता' फेम अंकिता लोखंडे बॉलिवुड में डेब्यू कर रही हैं। वह झलकारी बाई की भूमिका में नजर आएंगी।</p><a href='../../../Output/output.html'> Back to Output page </a> </body></html>