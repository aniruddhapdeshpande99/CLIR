<!DOCTYPE html><html><body><h1>पुलवामा शहीदों की याद में सपना चौधरी का नया गाना 'विदाई', हो जाएंगे इमोशनल</h1><p><b>Authors : </b>No Author Specified</p><p><b>Published on : </b>20&#47;02&#47;2019, 13&#58;50&#58;38</p><p><b>Bollywood News: पुलवामा में हुए आतंकी हमले में शहीद होने वाले जवानों को सपना चौधरी ने एक गाने के जरिए श्रद्धांजलि दी है। इस भावुक कर देने वाले गाने को लोग पसंद कर रहे हैं।</b></p><img src="https://navbharattimes.indiatimes.com/thumb/msid-68076227,width-650,resizemode-4/weather.jpg" width="500" height="600"><p>X
जाह्नवी कपूर, वरुण धवन ने पुलवामा आतंकी हमले की निंदा की
X
पुलवामा में हुए आतंकी हमले और उसमें सीआरपीएफ जवानों के शहीद होने ने पूरे देश को हिलाकर रख दिया था। आम लोगों से लेकर बॉलिवुड सितारों ने भी इस हमले की आलोचना करते हुए शहीदों को श्रद्धांजलि दी थी। अब सपना चौधरी ने भी एक गाने के जरिए भारतीय सैनिकों व पुलवामा हमले में शहीद होने वाले जवानों को श्रद्धांजलि दी है।सपना चौधरी और सुरेंद्र काला पर फिल्माए गए इस गाने को आशु मोरखी ने गाया है। लिरिक्स आमीन बड़ौदी ने लिखी है। सॉन्ग में सपना एक फौजी की बहन के किरदार में दिखाई दे रही हैं, जो अपनी शादी में भाई के आने का इंतजार करती है।हालांकि, शादी के दिन भाई न आकर उसका शव घर पहुंचता है, जिसे देखते ही सपना सदमे में चली जाती है। इसके बाद वह अपने भाई के साथ बचपन की यादों को याद करती दिखती हैं।सॉन्ग के सीन्स के साथ ही उसके बोल भी भावुक कर देने वाले हैं। गाने की लाइन्स जैसे 'बेबे ने विदा करण का फर्ज होसे भाई का, आज बेबे विदा करे भाई ने देखो खेल खुदाई का...' काफी इमोशनल कर देती हैं। सॉन्ग के आखिर में भारतीय जवानों के परिवारों को सलाम किया जाता है जो अपनों के शहीद होने के बावजूद अपने बेटों को सेना में भेजने का सपना देखते हैं।सपना के इस गाने को लोगों से भी शानदार रिस्पॉन्स मिल रहा है। लाखों लाइक्स के साथ ही लोगों ने कॉमेंट के जरिए गाने की तारीफ की और भारतीय सेना को सलाम किया।</p><a href='../../../Output/output.html'> Back to Output page </a> </body></html>