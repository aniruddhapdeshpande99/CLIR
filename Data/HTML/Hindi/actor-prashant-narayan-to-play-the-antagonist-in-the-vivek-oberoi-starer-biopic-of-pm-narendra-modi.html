<!DOCTYPE html><html><body><h1>जानें, पीएम मोदी की बायॉपिक में कौन होगा विलन</h1><p><b>Authors : </b>No Author Specified</p><p><b>Published on : </b>19&#47;02&#47;2019, 09&#58;20&#58;06</p><p><b>Bollywood News: पीएम नरेन्द्र मोदी की बायॉपिक से हर दिन एक नए कलाकार का नाम जुड़ रहा है, विवेक ओबेरॉय, बमन इरानी, मनोज जोशी, जरीना वहाब और बरखा बिष्ट के बाद अब इस फिल्म में अभिनेता प्रशांत नारायण की एंट्री हो गई है।</b></p><img src="https://navbharattimes.indiatimes.com/thumb/msid-68057557,width-650,resizemode-4/weather.jpg" width="500" height="600"><p>X
X
की जिंदगी पर बन रही फिल्म से अब अभिनेता प्रशांत नारायण का नाम भी जुड़ गया है। मोदी की बायॉपिक में प्रशांत मुख्य खलनायक की भूमिका में होंगे। नरेंद्र मोदी की बायॉपिक में विवेक ओबेरॉय मुख्य भूमिका निभा रहे हैं। फिल्म में बमन ईरानी और मनोज जोशी जैसे दिग्गज अभिनेताओं की भी अहम भूमिका है। मनोज जोशी फिल्म में अमित शाह की भूमिका में नजर आएंगे।प्रशांत फिल्म में नरेंद्र मोदी के एक विरोधी और देश के सबसे बड़े उद्योगपति आदित्य रेड्डी का काल्पनिक किरदार निभा रहे हैं। फिल्म की शूटिंग अहमदाबाद में शुरू हो गई है। फिल्म से जुड़कर प्रशांत ने कहा, 'मुझे यह किरदार देने और मुझ पर विश्वास करने के लिए मुकेश छाबड़ा और संदीप सिंह का आभारी हूं। यह जीवन में एक बार मिलने वाली उपलब्धि है। मैं उत्साहित हूं, यह सेट मेरे लिए एक बड़े परिवार की तरह है।'मोदी के बायॉपिक के निर्माता संदीप ने कहा, 'मुकेश छाबड़ा को लगा कि प्रशांत इस किरदार के लिए सही हैं, जब वह आए तो उन्होंने मुझसे कहा कि आदित्य रेड्डी का किरदार मुझ पर छोड़ दो। हमने उन पर विश्वास किया और उन्होंने शूटिंग शुरू कर दी है। हम उनके अब तक के काम से बहुत खुश हैं।''पीएम नरेंद्र मोदी' में मोदी के गुजरात के मुख्यमंत्री बनने के बाद से कहानी की शुरुआत होगी और साल 2014 के आम चुनाव के बाद देश के 14वें प्रधानमंत्री बनने तक के सफर को शामिल किया जाएगा। फिल्म का निर्देशन राष्ट्रीय पुरस्कार विजेता ओमंग कुमार कर रहे हैं। फिल्म की शूटिंग गुजरात के विभिन्न स्थानों के अलावा देश के कई और स्थानों में की जाएगी।</p><a href='../../../Output/output.html'> Back to Output page </a> </body></html>