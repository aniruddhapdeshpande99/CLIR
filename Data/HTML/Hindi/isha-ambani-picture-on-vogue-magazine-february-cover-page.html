<!DOCTYPE html><html><body><h1>वोग इंडिया के कवर पेज पर नजर आईं ईशा अंबानी</h1><p><b>Authors : </b>No Author Specified</p><p><b>Published on : </b>31&#47;01&#47;2019, 23&#58;36&#58;28</p><p><b>Bollywood News:
साल 2018 में 12 दिसंबर को मुकेश अंबानी की बेटी ईशा अंबानी ने आनंद पीरामल के साथ सात फेरे लिए। यह साल की खासी चर्चित शादी रही। हाल ही में एक मैगजीन के कवर पेज पर ईशा अंबानी की तस्‍वीर छपी है। साथ ही उन्‍होंने कुछ खास बातें भी शेयर की हैं। आइए जानते हैं।</b></p><img src="https://navbharattimes.indiatimes.com/thumb/msid-67780060,width-650,resizemode-4/weather.jpg" width="500" height="600"><p>फैशन मैगजीन वोग 2019 के फरवरी एडिशन के कवर पेज पर मुकेश अंबानी की बेटी ईशा अंबानी की तस्‍वीर छपी है। साथ ही उन्‍होंने इस मैगजीन में शादी के बाद उनके जीवन में आए बदलावों पर भी खुलकर बात की है। उन्‍होंने बताया है कि आनंद उन्‍हें इतने ज्‍यादा क्‍यूं पसंद हैं। साथ ही उनकी कौन सी बात उनके पिता मुकेश अंबानी से मिलती जुलती है।ईशा अंबानी ने मैगजीन की कवर फोटो में वाइट शर्ट ड्रेस के साथ ब्‍लैक स्‍कर्ट पहनीं है। इसे ऑस्‍ट्रेलियन डिजाइनर टोनी माटीसीव्‍स ने डिजाइन किया है। ईशा बेहद ग्रेसफुल नजर आ रही हैं।मीडिया रिपोर्ट्स के मुताबिक ईशा ने मैगजीन की कवर स्‍टोरी में बताया है कि उनके पति आनंद पीरामल का व्‍यवहार उनके पिता मुकेश अंबानी से काफी मिलता-जुलता है। उन्‍होंने बताया कि आनंद को पार्टीज में शामिल होना नहीं पसंद। वह काफी आध्‍यात्मिक हैं। इसके अलावा हम दोनों में कुछ बातें काफी मिलती हैं। हम दोनों को ही खाना बहुत पसंद है। इसके अलावा हम दोनों ही बहुत पारिवारिक हैं। हमारे लिए हमारी फैमिली बहुत महत्‍वपूर्ण है।सबसे अच्‍छी बात यह है कि हमारी फैमिली के मेंबर्स भी इस बात को समझते हैं और हमें काफी सहयोग करते हैं।ईशा ने कहा कि वह खुद को बहुत भाग्‍यशाली समझती हैं कि वह जिस परिवार में जन्‍मीं और जहां शादी हुई, दोनों ही परिवार उन्‍हें बहुत समझते हैं। इसके अलावा उनके काम को भी प्राथमिकता देते हैं। ईशा ने कहा जिंदगी में इससे ज्‍यादा और क्‍या चाहिए।</p><a href='../../../Output/output.html'> Back to Output page </a> </body></html>