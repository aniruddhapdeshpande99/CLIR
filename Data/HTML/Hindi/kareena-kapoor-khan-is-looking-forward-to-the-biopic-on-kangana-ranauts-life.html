<!DOCTYPE html><html><body><h1>कंगना रनौत को मिला करीना कपूर खान का साथ, सैफ भी करते हैं कंगना को पसंद</h1><p><b>Authors : </b>No Author Specified</p><p><b>Published on : </b>22&#47;02&#47;2019, 17&#58;08&#58;50</p><p><b>Bollywood News: अपनी फिल्म मणिकर्णिका की रिलीज़ के दौरान फिल्म इंडस्ट्री के कलाकारों से पॉजिटिव प्रतिक्रियाओं की उम्मीद कर रही कंगना बेहद निराश हो गई थीं, अब कंगना की तारीफ करते हुए करीना कपूर ने कहा है कि कंगना शानदार ऐक्ट्रेस और बुद्धिमान महिला हैं और उन्हें कंगना की बायॉपिक का भी इंतजार है।</b></p><img src="https://navbharattimes.indiatimes.com/thumb/msid-68024974,width-650,resizemode-4/weather.jpg" width="500" height="600"><p>करणी सेना से माफी मांगने के सवाल पर बोलीं कंगना
X
जब कंगना रनौत ने सोनम कपूर को दिया करारा जवाब
X
रानी कंगना रनौत को अभिनेत्री करीना कपूर खान का साथ मिल गया है। कंगना अपनी फिल्म 'मणिकर्णिका' की रिलीज़ के पहले से ही बॉलिवुड से अपनी फिल्म को किसी तरह का कोई सपॉर्ट न मिलने बात पर बेहद अपसेट हैं। कंगना ने पिछली कई बातचीत में इन बातों का उल्लेख किया है कि आमिर खान और आलिया भट्ट ने जब भी अपने काम के लिए कभी उनको याद किया, उन्होंने बिना किसी सवाल के पूरा साथ दिया था, लेकिन जब उनकी फिल्म रिलीज़ हुई तो किसी ने कोई सपॉर्ट नहीं किया।करीना कपूर खान ने एक बातचीत में कहा कि जब से उन्हें यह पता चला है कि कंगना अपनी बायॉपिक बनाएंगी, वह कंगना की बायॉपिक देखने के लिए उत्साहित हैं और इंतजार कर रही हैं। कंगना की तारीफ करते हुए करीना ने कहा, 'मुझे लगता है कि वह (कंगना) एक बेहतरीन अभिनेत्री हैं। मैं उनसे प्यार करती हूं और उनकी बहुत बड़ी फैन भी हूं । कंगना एक शानदार और बुद्धिमान महिला हैं।'करीना से जब पूछा गया कि क्या उन्होंने कंगना की फिल्म 'मणिकर्णिका' देखी है, जवाब में करीना ने कहा, 'मैंने अब तक फिल्म नहीं देखी है, लेकिन मैं जल्द ही देखूंगी। सैफ ने कंगना को उनकी फिल्म के लिए बधाई दे दी है।' यह पहली बार नहीं है, जब करीना ने किसी अभिनेत्री की तारीफ की हो। फिल्म 'वीरे दी वेडिंग' के दौरान करीना ने स्वरा भास्कर की बेबाकी और बुद्धिमानी की जमकर तारीफ की थी।इन दिनों करीना अपने एक रेडियो शो को लेकर खबरों में रहती हैं, पिछले दिनों उनके शो में मलाइका अरोड़ा ने अपने तलाक से जुड़ी तमाम निजी बातों को साझा किया था। जल्द ही करीना अपनी गर्ल गैंग स्वरा भास्कर, सोनम कपूर, एकता कपूर, रिया कपूर और शिखा तलसानिया के साथ 'वीरे दी वेडिंग 2' की शूटिंग शुरू करेंगी।</p><a href='../../../Output/output.html'> Back to Output page </a> </body></html>