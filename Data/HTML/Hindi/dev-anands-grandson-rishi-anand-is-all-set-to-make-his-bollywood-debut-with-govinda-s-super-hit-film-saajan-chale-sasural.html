<!DOCTYPE html><html><body><h1>गोविंदा की 'साजन चले ससुराल' के रीमेक से डेब्यू करेंगे देवानंद के पोते ऋषि आनंद</h1><p><b>Authors : </b>No Author Specified</p><p><b>Published on : </b>07&#47;02&#47;2019, 14&#58;36&#58;10</p><p><b>Bollywood News: सदाबहार अभिनेता देवानंद के पोते ऋषि आनंद भी तैयार हैं फिल्म इंडस्ट्री में अपने डेब्यू के लिए, वह जल्द ही गोविंदा की सुपरहिट फिल्म 'साजन चले ससुराल' के रीमेक में नजर आएंगे।</b></p><img src="https://navbharattimes.indiatimes.com/thumb/msid-67882176,width-650,resizemode-4/weather.jpg" width="500" height="600"><p>X
बीते वर्ष बॉलिवुड में दिवंगत अभिनेत्री श्रीदेवी की बेटी जाह्नवी कपूर और अमृता सिंह की बिटिया सारा अली खान के डेब्यू के बाद इस साल स्टारकिड्स के डेब्यू की बाढ़ सी लगने वाली है। अभिमन्यु दसानी, अनन्या पांडे, करण देओल, आलिया फर्नीचरवाला और परनूतन बहल जैसे नाम है, जो साल 2019 में फिल्मी परदे पर अपनी शुरुआत करेंगे। इनके अलावा एक और नाम है, जो खबरों से दूर, लेकिन अभिनय की दुनिया में अपने कदम जमाने को तैयार है।यह नाम है सदाबहार अभिनेता देव आनंद के बेटे सुनील आनंद का बेटा ऋषि आनंद यानी ऋषि देव साहब के पोते हैं। ऋषि इन दिनों बेहद खामोश कदमों से बॉलिवुड में अपनी जगह बनाने के लिए तैयारी में जुटे हैं। वह गोविंदा की सुपरहिट फिल्म 'साजन चले ससुराल' के रीमेक द्वारा बॉलिवुड में एंट्री करेंगे। ऋषि के साथ 'साजन चले ससुराल' के रीमेक में अभिनेता चंकी पांडे, आर्य बब्बर, हेमंत पांडे और इशिता राज जैसे ऐक्टर नजर आएंगे।एक बातचीत के दौरान ऋषि ने कहा कि वह 'साजन चले ससुराल' के रीमेक को लेकर बेहद उत्साहित हैं। फिल्म के बारे में इस समय कुछ भी कहना बहुत जल्दबाजी होगी। लोग फिल्म की कहानी से वाकिफ हैं। जाने-माने डायरेक्टर डेविड धवन के निर्देशन में बनी फिल्म 'साजन चले ससुराल' साल 1996 में रिलीज हुई थी। इस फिल्म में गोविंदा, करिश्मा कपूर, तब्बू, सतीश कौशिक और कादर खान ने मुख्य भूमिका निभाई थी।</p><a href='../../../Output/output.html'> Back to Output page </a> </body></html>