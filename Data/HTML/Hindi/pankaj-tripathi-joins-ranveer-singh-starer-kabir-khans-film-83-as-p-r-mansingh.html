<!DOCTYPE html><html><body><h1>जानें, कबीर खान की '83 में किस रोल में नजर आएंगे पंकज त्रिपाठी</h1><p><b>Authors : </b>No Author Specified</p><p><b>Published on : </b>08&#47;02&#47;2019, 12&#58;24&#58;02</p><p><b>Bollywood News: रणवीर सिंह स्टारर निर्देशक कबीर खान की फिल्म '83' में अब अभिनेता पंकज त्रिपाठी की भी एंट्री हो गई है... जानिए पंकज इस फिल्म में कौन सी महत्वपूर्ण भूमिका निभा रहे हैं।</b></p><img src="https://navbharattimes.indiatimes.com/thumb/msid-67896956,width-650,resizemode-4/weather.jpg" width="500" height="600"><p>'83' में रणवीर सिंह के साथ नज़र आ सकते हैं नए कलाकार?
X
X
भारत के 1983 क्रिकेट विश्व कप जीत पर आधारित कबीर खान की फिल्म 83 में पीआर मान सिंह की भूमिका में नजर आएंगे। इस फिल्म का निर्माण निर्माता मधु मंटेना, विष्णु इंदुरी और कबीर खान द्वारा किया जा रहा है। फिल्म में मुख्य भूमिका यानी कपिल देव का रोल रणवीर सिंह निभा रहे हैं। पंकज त्रिपाठी ने अपनी भूमिका और निर्देशक कबीर खान के बारे में बात करते हुए कहा कि कबीर की फिल्में उन्हें हमेशा प्रेरित और प्रभावित करती है।पंकज त्रिपाठी ने बताया, 'कबीर मेरे पसंदीदा निर्देशकों में से एक हैं। हमने कई बार मुलाकात की है, लेकिन कभी साथ काम करने का मौका नहीं मिला। फिर एक दिन उन्होंने मुझे फिल्म 83 की कहानी सुनाने के लिए बुलाया और उनकी कहानी ने मुझे झंझोड़ कर रख दिया।'अभिनेता पंकज त्रिपाठी ने बताया कि उन्होंने अंतिम मैच नहीं देखा था जिसमें डार्क हॉर्स इंडिया ने टीम वेस्ट इंडीज को लॉर्ड्स पर 43 रनों से हराया दिया था। साथ ही पंकज रेडियो पर क्रिकेट कमेंट्री भी सुना करते थे क्योंकि उनके पास उस समय टीवी सेट नहीं था। त्रिपाठी ने कहा, 'उस समय मेरी उम्र लगभग 8 या 9 साल के आसपास रही होगी, लेकिन मैंने अखबारों में जीत के बारे में पढ़ा था। यह एक प्रेरणादायक कहानी है और मैं फिल्म का हिस्सा बन कर बहुत उत्साहित हूं।'रणवीर सिंह ने पूर्व भारतीय कप्तान कपिल देव का किरदार निभाने की तैयारी शुरू कर दी है। फिल्म '83 को हिंदी, तमिल और तेलुगु में बनाया जाएगा। इस यादगार जीत को बड़े पर्दे पर देखने के लिए दर्शक उत्साहित हैं। फिल्म की घोषणा के दौरान निर्माताओं ने 83 में विश्व कप जीतने वाली पूरी टीम के साथ एक कार्यक्रम की मेजबानी की थी।फिल्म को वास्तविक स्थानों पर फिल्माया जाएगा और जल्द ही फिल्म की शूटिंग शुरू की जाएगी। फिल्म में एक मजबूत सपोर्ट कास्टिंग देखने मिलेगी और जल्द ही अन्य क्रिकेट खिलाड़ियों की कास्टिंग की घोषणा की जाएगी। फिल्‍म में बलविंदर सिंह संधु का रोल निभाने के लिए ऐमी विर्क को फाइनल किया गया है। फिल्म में 11 ऐक्टर्स मुख्य भूमिका में होंगे।इनमें साउथ के स्टार जीवा क्रिकेटर कृष्णमचारी श्रीकांत, ऐमी विर्क क्रिकेटर बलविंदर सिंह संधू और साहिल खट्टर क्रिकेटर सैयद किरमानी की भूमिका में नजर आएंगे। फिल्म के पहले शेड्यूल के लिए पूरी कास्ट को खास तैयारी कराई जा रही है। इसके लिए मोहाली में एक बूट कैम्प का आयोजन किया जा रहा है। बताया जा रहा है कि अप्रैल में होने वाला यह बूट कैम्प 15 दिन का होगा। इस बूट कैम्प में कास्ट के अलावा कपिल देव, यशपाल शर्मा, मदन लाल और कई अन्य रणजी प्लेयर्स भाग लेने वाले हैं। कबीर खान की यह फिल्म 10 अप्रैल 2020 में रिलीज़ होगी।</p><a href='../../../Output/output.html'> Back to Output page </a> </body></html>