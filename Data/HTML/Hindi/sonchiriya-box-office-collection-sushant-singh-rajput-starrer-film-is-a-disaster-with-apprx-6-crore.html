<!DOCTYPE html><html><body><h1>'Sonchiriya' box office collection Week 1: सुशांत सिंह राजपूत की फिल्म बॉक्स ऑफिस पर डिज़ास्टर</h1><p><b>Authors : </b>No Author Specified</p><p><b>Published on : </b>09&#47;03&#47;2019, 10&#58;32&#58;29</p><p><b>Bollywood News: 'सोनचिड़िया' बॉक्स ऑफिस पर बुरी तरह फ्लॉप साबित हुई, जिसमें सुशांत सिंह राजपूत, भूमि पेडणेकर लीड रोल में हैं। फिल्म ने 7 दिनों में केवल 5.50 करोड़ की कमाई की है।</b></p><img src="https://navbharattimes.indiatimes.com/thumb/msid-68329585,width-650,resizemode-4/weather.jpg" width="500" height="600"><p>X
अभिषेक चौबे निर्देशित फिल्म ' सोनचिड़िया ' बॉक्स ऑफिस पर बुरी तरह फ्लॉप साबित हुई। चम्बल के डकैतों की जिंदगी पर बनी इस फिल्म में सुशांत सिंह राजपूत भूमि पेडणेकर के अलावा आशुतोष राणा, रणवीर शौरी और मनोज बाजपेयी भी अहम रोल में हैं। शानदार स्टार कास्ट के बावजूद यह फिल्म बॉक्स ऑफिस पर दर्शकों की खींच पाने में असफल रही। boxofficeindia.com के मुताबिक, फिल्म ने 7 दिनों में केवल 5.50 करोड़ की कमाई की है।फिल्म की लाइफटाइम कमाई की बात करें तो यह करीब 6 करोड़ बताई जा रही है। 'सोनचिड़िया' फिल्म की कहानी 1970 के समय की है, जब चंबल के बीहड़ों मे डाकुओं का आतंक और उनका ही राज चलता था। डकैत, पुलिस, लड़ाई, हमला जैसी चीजों से भरी होने के बाद भी फिल्म अपराध पर बेस्ड नहीं है बल्कि अपराध करने के बाद अपराधियों के हालात की कहानी है, जहां राज करने के लिए कई गैंग्स के बीच जहां खूनी लड़ाइयां होती हैं, वहीं सरकार इन डकैतों के राज को खत्म कर चंबल साफ करने के अभियान पर है।'सोनचिड़िया' की अब तक की कमाई :शुक्रवार: करीब 1,00,00,000शनिवार: करीब 1,00,00,000रविवार: करीब 1,50,00,000सोमवार: करीब 80,00,000मंगलवार: करीब 45,00,000बुधवार: करीब 40,00,000गुरुवार: करीब 35,00,000कुल कमाई: करीब 5,50,00,000स्पेशल अपियरेंस में भी मनोज बाजपेई की बेहतरीन ऐक्टिंग के अलावा सुशांत सिंह राजपूत , भूमि पेडनेकर और आशुतोष राणा की बेमिसाल ऐक्टिंग भी बॉक्स ऑफिस पर कमाई में तेजी न ला सकी।</p><a href='../../../Output/output.html'> Back to Output page </a> </body></html>