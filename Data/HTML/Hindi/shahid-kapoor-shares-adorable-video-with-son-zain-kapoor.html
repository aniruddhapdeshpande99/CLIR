<!DOCTYPE html><html><body><h1>Shahid Kapoor ने बेटे के साथ शेयर किया विडियो तो एक्स ने किया कॉमेंट</h1><p><b>Authors : </b>No Author Specified</p><p><b>Published on : </b>01&#47;05&#47;2019, 10&#58;22&#58;37</p><p><b>Bollywood News: शाहिद कपूर ने इंस्टाग्राम पर बेटे जैन के साथ एक बेहद प्यारा विडियो शेयर किया है जिसे फैन्स काफी पसंद कर रहे हैं। इन लोगों में से एक कभी शाहिद के साथ रिलेशनशिप में होने की बात को लेकर सुर्खियां बटोर चुकीं ऐक्ट्रेस सोनाक्षी सिन्हा भी रहीं।</b></p><img src="https://navbharattimes.indiatimes.com/thumb/msid-69124105,width-650,resizemode-4/weather.jpg" width="500" height="600"><p>X
ऐक्टर शाहिद कपूर अपने फिल्मी प्रॉजेक्ट्स को लेकर यूं तो काफी बिजी रहते हैं लेकिन इसके बीच भी वह अपनी पत्नी और बच्चों के साथ क्विालिटी टाइम स्पेंड करना नहीं भूलते। वह अक्सर सोशल मीडिया पर भी इन प्यारे पलों की तस्वीरें शेयर करते दिख जाते हैं। हाल ही में उन्होंने बेटे जैन के साथ एक क्यूट विडियो शेयर किया है जिस पर उनकी कथित तौर पर एक्स गर्लफ्रेंड रही सोनाक्षी सिन्हा ने भी कॉमेंट किया है।शाहिद कपूर के ऑफिशल इंस्टाग्राम अकाउंट पर शेयर इस छोटे से विडियो में वह बेटे जैन के साथ बिस्तर पर लेटे नजर आ रहे हैं। उन्होंने मोबाइल पर सनग्लास फिल्टर का इस्तेमाल करते हुए अपना और जैन का विडियो बनाया। फिल्टर के कारण दोनों के चेहरों पर सनग्लास नजर आ रहे थे। इस दौरान शाहिद अपने बेटे को कूल बताते दिखे।सोशल मीडिया पर इस विडियो को लोगों का काफी प्यार मिल रहा है। फैन्स ने शाहिद और जैन की इस क्लिप को सुपर क्यूट बताया। साथ ही कुछ लोगों ने शाहिद के अपने परिवार को लेकर डेडिकेशन की तारीफ भी की।वैसे विडियो की तारीफ करने वालों में सोनाक्षी सिन्हा भी शामिल रहीं, लेकिन उनका कॉमेंट काफी फनी था 'यह तो बहुत की प्यारा है... यह तुम्हारा कैसे हो सकता है? बेटा जरूर मॉमी पर गया है।' इसके साथ उन्होंने लॉफिंग इमोजी का भी इस्तेमाल किया। बता दें कि, फिल्म 'आर.राजकुमार' की शूटिंग के दौरान शाहिद और सोनाक्षी के रिलेशन में होने की खबरें आईं थीं, हालांकि दोनों ने ही इस बात को स्वीकार नहीं किया था।विडियो को लाइक करते हुए शाहिद के भाई ईशान और मां नीलिमा ने भी कॉमेंट किया। ईशान ने जहां हार्ट इमोजी बनाई तो वहीं नीलिमा ने लिखा 'यह सबसे क्यूट जोड़ी है।'</p><a href='../../../Output/output.html'> Back to Output page </a> </body></html>