<!DOCTYPE html><html><body><h1>कन्फर्म: आलिया भट्ट को मिली 'बाहुबली' मेकर राजामौली की फिल्म</h1><p><b>Authors : </b>No Author Specified</p><p><b>Published on : </b>13&#47;03&#47;2019, 16&#58;22&#58;27</p><p><b>Bollywood News: अभिनेत्री आलिया भट्ट को 'बाहुबली' के निर्देशक एस एस राजामौली ने अपनी अगली फिल्म के लिए साइन कर लिया है, आलिया के साथ इस फिल्म में राम चरण और जूनियर एन टी आर भी अहम भूमिका ने होंगे।</b></p><img src="https://navbharattimes.indiatimes.com/thumb/msid-68392139,width-650,resizemode-4/weather.jpg" width="500" height="600"><p>देखें- 'माधुरी मैम' पर आलिया ने ली वरुण की मौज
X
X
भट्ट के साथ इस समय हर कोई काम करना चाहता है, वजह साफ है... उनका स्टारडम और बेहतरीन अदाकारी। आलिया की प्रसिद्धि साउथ फिल्म इंडस्ट्री में भी खूब है। साउथ में हिंदी फिल्मों के दर्शक आलिया को बहुत पसंद करते हैं। साउथ में आलिया के इस स्टारडम को देखते हुए फिल्म ' बाहुबली ' के मेकर एसएस राजामौली ने आलिया को अपनी एक फिल्म के लिए साइन कर लिया है। आलिया भट्ट ने अपना स्टेटमेंट जारी कर कहा, 'राजामौली सर के साथ काम करना मेरे लिए बहुत बड़ी बात है, साथ ही राम चरण और जूनियर एनटीआर साथ काम करना सम्मान की बात है। मैं बेहद उत्साहित हूं और साउथ की फिल्म में पहली बार काम कर रही हूं। मैं इस फिल्म की शूटिंग एक महीने के अंदर शुरू कर दूंगी। मैं आरआरआर में सीता की भूमिका निभा रही हूं। यह फिल्म 1920 के बैकग्राउंड पर है।'एस एस राजमौली की फिल्म 'रामा रावणा राज्यम' (RRR) के लिए आलिया भट्ट को मुख्य भूमिका में साइन कर लिया गया है। राजामौली 'रामा रावणा राज्यम' के लिए काफी समय से बॉलिवुड की कई हिरोइन से बात कर रहे थे, उन्होंने कई लोगों को अपनी कहानी सुनाई थी और आलिया ने निर्देशक की कहानी को सुनते ही पसंद भी कर लिया था, लेकिन फाइनल जवाब नहीं दिया था। अब फाइनली आलिया को फिल्म के लिए लॉक कर लिया गया है।आलिया की फिल्म 'राजी' को साउथ में खूब पसंद किया गया था। हालिया रिलीज़ 'गली बॉय' में भी उनके काम को खूब सराहा गया है। आलिया के लिए साउथ फिल्म इंडस्ट्री में राजामौली जैसे बेहतरीन निर्देशक के साथ काम करने का अवसर भी बड़ा है। राजमौली के निर्देशन में 300 करोड़ के बजट में बनने वाली फिल्म 'आरआरआर' में रामचरण और रामाराव जूनियर मुख्य भूमिका में नजर आएंगे।'रामा रावणा राज्यम' नाम से ही जाहिर है कि यह एक पीरियड ड्रामा फिल्म होगी और कहानी 1920 के दौरान की होगी। इसी फिल्म में अजय देवगन का भी एक खास रोल है। इस फिल्म को हैदराबाद में भव्य सेट लगा कर शूट किया जाएगा। हाल ही में हैदराबाद में ही फिल्म का मुहूर्त भी हुआ था, इस मौके पर 'बाहुबली' प्रभास और राणा दग्गुबाती के अलावा साउथ के कई दिग्गज मौजूद थे।बता दें, 'बाहुबली' ने भारतीय सिनेमा में कमाई के मामले में कई सारे रिकॉर्ड्स तोड़ दिए हैं और इतिहास रचा है। फिल्म ने दो भागों को मिला कर करीब 2375 करोड़ रूपये का कलेक्शन किया है, जिसमें से दूसरे भाग की कमाई 1725 करोड़ रूपये रही। मंगलवार को आलिया की फिल्म 'कलंक' का टीजर भी लॉन्च हुआ है, फिल्म में अलिया के अलावा वरुण धवन, माधुरी दीक्षित, सोनाक्षी सिन्हा, संजय दत्त और आदित्य रॉय कपूर अहम भूमिकाओं में नजर आ रहे हैं।</p><a href='../../../Output/output.html'> Back to Output page </a> </body></html>