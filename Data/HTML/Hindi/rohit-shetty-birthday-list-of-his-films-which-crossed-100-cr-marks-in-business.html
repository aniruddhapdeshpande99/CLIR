<!DOCTYPE html><html><body><h1>हैपी बर्थडे: इन फिल्मों ने रोहित शेट्टी को बनाया रो'हिट' शेट्टी</h1><p><b>Authors : </b>No Author Specified</p><p><b>Published on : </b>14&#47;03&#47;2019, 12&#58;27&#58;23</p><p><b>Bollywood News: सिनेमा में रोहित शेट्टी की फिल्मों की अपनी अलग ही पहचान है। फिर चाहे वह ऐक्शन फिल्म हो, कॉमेडी फिल्म हो या फिर रोमांस फिल्म, रोहित शेट्टी अपने डायरेक्शन के दम पर लोगों को अपनी फिल्मों की ओर खींचने में सफल रहते हैं।</b></p><img src="https://navbharattimes.indiatimes.com/thumb/msid-68404811,width-650,resizemode-4/weather.jpg" width="500" height="600"><p>गोलमाल 3
चेन्नै एक्सप्रेस
दिलवाले
सिंबा
हो, कॉमेडी हो या फिर रोमांस, हर तरह की फिल्मों में हाथ आजमा चुके रोहित शेट्टी ने अपने निर्देशन के जरिए बॉलिवुड में अपनी अलग ही पहचान बनाई है। अपनी फिल्मों में भरपूर ऐक्शन, हवा से बातें करती स्कॉर्पियो कार और कॉमेडी देने वाले रोहित शेट्टी गुरुवार को अपना 46वां जन्मदिन मना रहे हैं। रोहित शेट्टी का जन्म 14 मार्च 1973 को मुंबई में हुआ था। फिल्म डायरेक्ट करने के साथ-साथ वह कई शोज के जज भी बन चुके हैं।बॉलिवुड में उन्होंने 17 साल की उम्र में पहली बार डायरेक्शन पर हाथ आजमाया। अजय देवगन की पहली फिल्म 'फूल और कांटे' में वह असिस्टेंट डायरेक्टर बने। इस फिल्म का निर्देशन कुकु कोहली ने किया था। उन्होंने कई फिल्में बनाईं जिन्होंने 100 करोड़ से अधिक का बिजनस किया। यहां हम आपको उन फिल्मों के बारे में बता रहे हैं जिन्होंने उन्हें रोहित शेट्टी से रो'हिट' शेट्टी बना दिया।गोलमाल 3 उनके करियर की पहली फिल्म थी जिसने 100 करोड़ से अधिक का बिजनस किया। फिल्म साल 2010 में आई थी और साल 2006 में आई गोलमाल की तीसरी कड़ी थी। फिल्म में अजय देवगन, करीना कपूर, मिथुन चक्रव्रती और तुषार कपूर जैसे स्टार्स थे। फिल्म एक कॉमेडी फिल्म थी और फिल्म ने दर्शकों को खूब हंसाया।साल 2012 में अभिषेक बच्चन के साथ रोहित शेट्टी की जोड़ी ने भी दर्शकों को खूब हंसाया। फिल्म ने 100 करोड़ से अधिक का बिजनस किया। इस फिल्म में अभिषेक के साथ अजय देवगन, आसिन और प्राची देसाई जैसे ऐक्टर्स थे। फिल्म में ऐक्ट्रेस आसिन ने डबल रोल किया था।बॉलिवुड के किंग खान शाहरुख के साथ रोहित शेट्टी ने चेन्नै एक्सप्रेस फिल्म बनाई। फिल्म ने रोहित के पिछले सारे रेकॉर्ड्स तोड़ते हुए 250 करोड़ रुपये से अधिक कमाए। फिल्म में शाहरुख के साथ दीपिका पादुकोण नजर आईं। फिल्म के म्यूजिक को भी लोगों ने काफी पसंद किया। यह फिल्म एक कॉमेडी फिल्म थी। फिल्म की पटकथा भारत के दक्षिण पर आधारित थी।साल 2011 में आई अजय देवगन और काजल अग्रवाल की सिंघम ने कमाई अच्छी की लेकिन 100 करोड़ के क्लब में शामिल नहीं हो पाई। इसकी कसर सिंघम के दूसरे भाग ने पूरी कर ली। साल 2014 में सिंघम रिटर्न मूवी में करीना कपूर और अजय देवगन की जोड़ी पर्दे पर आई। इस जोड़ी ने 140 करोड़ रुपये के करीब की कमाई की। फिल्म में अजय देवगन एक पुलिसवाले बने हैं। फिल्म में अजय देवगन के रोल के अलावा प्रकाश राज के जयकांत शिकरे रोल को भी लोगों ने काफी सराहा ।साल 2015 में रोहित ने एक बार फिर से शाहरुख और काजोल के रोमांस को पर्दे पर लाने की कोशिश की और दिलवाले फिल्म बनाई। फिल्म लोगों पर कुछ खास असर नहीं छोड़ पाई फिर भी फिल्म ने कमाई के मामले में 100 करोड़ का आंकड़ा पार कर लिया। फिल्म ने लगभग 140 करोड़ रुपये की कमाई की। फिल्म के रोमांटिक गानों ने लोगों के मन में अलग ही जगह बनाई। इनमें रंग दे मोहे गेरुआ और जनम-जनम शामिल हैं।साल 2017 में आई गोलमाल सीरीज की अगली फिल्म ने भी लोगों को खूब हंसाया और 200 करोड़ के आंकड़े को पार कर दिया। फिल्म में अजय देवगन, अरशद वारसी, श्रेयस तलपड़े के साथ परिणीति चोपड़ा और तब्बू शामिल रहीं। फिल्म एक कॉमेडी हॉरर फिल्म थी और दर्शकों को सिनेमाघरों तक खींचने में काफी हद तक सफल भी रही।सिंबा फिल्म के जरिए बॉलिवुड के सबसे एनर्जेटिक मैन रणवीर सिंह और ऐक्शन मैन रोहित शेट्टी की जोड़ी पर्दे पर दिखी। पिछले साल आई रोहित शेट्टी की फिल्म सिंबा में रणवीर सिंह ने एक पुलिसवाले का किरदार निभाया था। फिल्म ने 200 करोड़ रुपये से अधिक का बिजनस किया। फिल्म में रणवीर सिंह, सारा अली खान, आशुतोष राणा और सोनू सूद के किरदारों से लोगों ने काफी पसंद किया। अब रोहित शेट्टी अपनी आने वाली फिल्म सूर्यवंशी पर काम कर रहे हैं। इसमें वह अक्षय कुमार के साथ नजर आएंगे।</p><a href='../../../Output/output.html'> Back to Output page </a> </body></html>