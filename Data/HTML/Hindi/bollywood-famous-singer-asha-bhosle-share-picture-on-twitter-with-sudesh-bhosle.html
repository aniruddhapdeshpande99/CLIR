<!DOCTYPE html><html><body><h1>लोगों ने किया इग्नोर तो ग्राहम बेल पर निकला आशा भोंसले का गुस्सा</h1><p><b>Authors : </b>No Author Specified</p><p><b>Published on : </b>13&#47;01&#47;2019, 23&#58;10&#58;37</p><p><b>Bollywood News: बॉलिवुड की मशहूर सिंगर आशा भोंसले के आधिकारिक ट्विटर अकाउंट से एक फोटो शेयर की गई थी। पिक्चर में आशा ताई के साथ सिंगर सुदेश भोंसले समेत कई अन्य लोग भी नजर आ रहे हैं। फोटो में आशा ताई दुखी और बाकी लोग फोन पर बिजी दिखाई दे रहे हैं। उनके ऐसा करने की वजह हम आपको बताएंगे।</b></p><img src="https://navbharattimes.indiatimes.com/thumb/msid-67516561,width-650,resizemode-4/weather.jpg" width="500" height="600"><p>Bagdogra to Kolkata... Such good company but still, no one to talk to. Thank you Alexander Graham Bell https://t.co/PCH92kO1Fs — ashabhosle (@ashabhosle) 1547373588000
लोग अपनी वर्चुअल लाइफ में इतना खो गए हैं कि उनके पास अपने आस-पास रहने वाले लोगों के लिए समय ही नहीं है। इसी तरह की स्थिति का सामना बीते दिनों फेमस सिंगर आशा भोसले ने किया।उन्होंने अपने सोशल मीडिया अकाउंट पर एक फोटो शेयर की है इस फोटो में सभी लोग मोबाइल फोन पर बेहद व्यस्त दिख रहे हैं। इस फोटो को शेयर करते हुए आशा भोंसले ने टेलिफोन के आविष्कारक अलेक्जेंडर ग्राहम बेल पर भी तंज कसा है। कैप्शन देते हुए आशा ताई ने लिखा है कि, ' बागडोगरा से कोलकाता तक... मेरे पास कितने अच्छे लोगों का साथ हैं लेकिन कोई भी बात करने के लिए नहीं है। अलेक्जेंडर ग्राहम बेल का शुक्रिया'हालांकि अलेक्जेंडर ग्राहम बेल ने टेलिफोन का आविष्कार किया था। जबकि इस फोटो में मौजूद लोग मोबाइल फोन का इस्तेमाल करते नजर आ रहे हैं। बात की जाए मोबाइल की तो मोबाइल का आविष्कार मार्टिन कोपर ने किया था।आशा ताई के इस फोटो को शेयर करने के पीछे का मकसद ये माना जा रहा है कि वह यह बताना चाह रही हैं कि आज के समय में लोग एक कमरे में एक दूसरे के साथ होते हुए भी कितना अलग होते हैं। लोगों के पास इतना समय नहीं होता कि अपने आस-पास बैठे लोगों से दो बात कर लें बजाय इसके हर कोई वर्चुअल दुनिया में बिजी रहता है।</p><a href='../../../Output/output.html'> Back to Output page </a> </body></html>