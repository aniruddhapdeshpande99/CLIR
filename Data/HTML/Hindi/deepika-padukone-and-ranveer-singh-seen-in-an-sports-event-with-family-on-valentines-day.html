<!DOCTYPE html><html><body><h1>पिता प्रकाश पादुकोण के साथ वैलंटाइन्स डे पर यहां मौजूद थे दीपिका और रणवीर</h1><p><b>Authors : </b>No Author Specified</p><p><b>Published on : </b>15&#47;02&#47;2019, 08&#58;29&#58;18</p><p><b>Bollywood News: दीपिका के पिता और दिग्गज बैडमिंटन प्लेयर प्रकाश पादुकोण एक स्पोर्ट्स इवेंट में शामिल होने गए थे। इस दौरान उनका पूरा परिवार उनके साथ दिखा। उनके साथ दीपिका और रणवीर सिंह भी स्टेज पर दिखाई दिए।</b></p><img src="https://navbharattimes.indiatimes.com/thumb/msid-68002364,width-650,resizemode-4/weather.jpg" width="500" height="600"><p>की न्यूली वेड जोड़ी रणवीर सिंह और दीपिका पादुकोण पर फैन्स की हमेशा नजर रहती है। शादी के बाद उनके पहले वैलंटाइन्स डे सेलिब्रेशन के बारे में जानने के लिए भी फैन्स काफी उत्सुक थे। वैलंटाइन्स डे पर दोनों का प्यार सिर्फ एक-दूसरे के लिए ही नहीं बल्कि अपने परिवार के लिए भी दिखा। वैलंटाइन्स डे के दिन दीपिका के पिता प्रकाश पादुकोण एक स्पोर्ट्स कार्यक्रम में पहुंचे थे। उनका साथ देने के लिए यहां दीपिका और रणवीर भी पहुंचे।दीपिका की फैमिली के लिए रणवीर का प्यार पहले भी कई बार देखने को मिला है। शादी से पहले भी वह इस परिवार के कई अहम फंक्शन्स में शामिल होते थे। रणवीर और दीपिका की जोड़ी फैन्स को हमेशा ही आकर्षित करती है। ऐसे में फैन्स उनके पहले वैलंटाइन्स डे के प्लान को जानने के लिए भी बेताब थे। रणवीर सिंह ने एक बार फिर सबका दिल जीत लिया। रणवीर सिंह इस दिन सिर्फ दीपिका के साथ नहीं बल्कि उनके पूरे परिवार के साथ मौजूद थे।दीपिका के पिता और दिग्गज बैडमिंटन प्लेयर प्रकाश पादुकोण एक स्पोर्ट्स इवेंट में शामिल होने गए थे। इस दौरान उनका पूरा परिवार उनके साथ दिखा। उनके साथ दीपिका और रणवीर सिंह भी स्टेज पर दिखाई दिए।गुरुवार को रणवीर सिंह की फिल्म गली बॉय रिलीज हुई है। इस फिल्म में उनकी परफॉर्मेंस की जबरदस्त तारीफ हो रही है। दीपिका पादुकोण की अगली फिल्म छपाक की भी शूटिंग हाल ही में शुरू हुई है। इस फिल्म में वह एक ऐसिड अटैक सर्वाइवर की भूमिका में दिखाई देंगी।</p><a href='../../../Output/output.html'> Back to Output page </a> </body></html>