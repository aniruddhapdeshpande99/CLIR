<!DOCTYPE html><html><body><h1>दीपिका पादुकोण से शादी के बाद ये 3 काम नहीं कर सकते Ranveer Singh, जानें क्या</h1><p><b>Authors : </b>No Author Specified</p><p><b>Published on : </b>15&#47;01&#47;2019, 09&#58;57&#58;21</p><p><b>Bollywood News: रणवीर सिंह की शादी दीपिका पादुकोण से क्या हुई, उन पर तीन चीजों के लिए बैन लगा दिया गया है। अब आप सोच रहे होंगे कि भला ऐसी क्या चीजें हैं? तो फिर यह स्टोरी पढ़ लीजिए।</b></p><img src="https://navbharattimes.indiatimes.com/thumb/msid-67134647,width-650,resizemode-4/weather.jpg" width="500" height="600"><p>अपनी वाइफ दीपिका के साथ रणवीर सिंह
उस वक्त लाखों फैंस का दिल टूट गया था जब दीपिका पादुकोण ने अपने बॉयफ्रेंड रणवीर सिंह संग शादी रचाई। रणवीर और दीपिका करीब 5 साल से एक-दूसरे को डेट कर रहे थे और उसके बाद नवंबर 2018 में उन्होंने शादी कर ली। रणवीर शादी के लिए बेसब्री से दीपिका की हां का इंतज़ार कर रहे थे और जैसे ही उन्हें परमिशन मिली, उन्होंने दीपिका को अपनी दुल्हन बनाने में देर नहीं लगाई।हालांकि दीपिका से शादी के बाद रणवीर पर तीन चीजों के लिए बैन लगा दिया गया है। अब आप सोच रहे होंगे कि भला ऐसे क्या काम हैं, जिनको करने से रोकने के लिए रणवीर को सख्त हिदायत दी गई है? इसका खुलासा खुद रणवीर ने किया।फिल्मफेयर के दूसरे सीजन में रणवीर ने बातचीत करते हुए बताया कि शादी के बाद वे तीन काम किसी भी सूरत में नहीं कर सकते और ये काम हैं- देर तक घर से बाहर रहना, बिना खाए-पिए घर से बाहर निकलना और दीपिका की कॉल्स मिस करना।' रणवीर चाहे बाकी काम भूल जाएं, लेकिन इन तीन कामों को उन्हें हर हाल में याद रखना है।इस सीजन के दौरान रणवीर ने हॉलिवुड फिल्मों में मिल रहे ऑफर्स के बारे में भी बात की। अन्य फिल्मों की बात करें, तो पिछले दिनों रिलीज़ हुई रणवीर की फिल्म ' सिंबा ' बॉक्स ऑफिस पर कमाल कर रही है। महज 16 दिनों में ही यह फिल्म 350 करोड़ रुपये की कमाई कर चुकी है।वहीं हाल ही में उनकी अगली फिल्म ' गली बॉय ' का ट्रेलर भी रिलीज़ हुआ, जिसमें वह एक रैपर का रोल प्ले कर रहे हैं। फिल्म में उन्होंने रैप भी किया है, जो लोगों को काफी पसंद आ रहा है।'गली बॉय' में रणवीर के ऑपोज़िट आलिया भट्ट नज़र आएंगी। इसके अलावा दोनों करण जौहर की ऐतिहासिक पृष्ठभूमि पर बनने वाली फिल्म 'तख्त' में भी नज़र आएंगे।</p><a href='../../../Output/output.html'> Back to Output page </a> </body></html>