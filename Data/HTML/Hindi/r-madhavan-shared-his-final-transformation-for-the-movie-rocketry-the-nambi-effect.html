<!DOCTYPE html><html><body><h1>Rocketry: The Nambi Effect के लिए क्या से क्या बन गए हैं आर. माधवन</h1><p><b>Authors : </b>No Author Specified</p><p><b>Published on : </b>23&#47;01&#47;2019, 11&#58;43&#58;23</p><p><b>Bollywood News: आर. माधवन ने अपनी कुछ ऐसी तस्वीरें पोस्ट की हैं, जिनमें वह काफी बुजुर्ग नजर आ रहे हैं। जानिए, किस फिल्म की तैयारी में पिछले दो साल से जुटे हैं माधवन।</b></p><img src="https://navbharattimes.indiatimes.com/thumb/msid-66487012,width-650,resizemode-4/weather.jpg" width="500" height="600"><p>ऐक्टर्स में से एक आर. माधवन हालिया जिस भी इवेंट में नजर आए, उनका अंदाज़ बदला हुआ सा दिखा। चेहरे पर दाढ़ी, बढ़ा हुआ वजन इस बात की ओर साफ इशारा कर रहा था कि वह किसी फिल्म की तैयारी में लगे हैं और अब ऐक्टर ने सोशल मीडिया पर खुद तस्वीरें पोस्ट कर दी हैं। इन दिनों बॉलिवुड में बायॉपिक का दौर है और अब इस लिस्ट में शामिल होने जा रहे हैं बॉलिवुड ऐक्टर आर. माधवन। माधवन जासूसी कांड में दोषमुक्त पाए गए भारतीय अंतरिक्ष अनुसंधान संगठन (इसरो) के पूर्व वैज्ञानिक नंबी नारायण की बायॉपिक फिल्म ' रॉकेटरी: द नंबी इफेक्ट ' ( Rocketry: The Nambi Effect ) में उनका किरदार निभाते नजर आनेवाले हैं। माधवन ने इस फिल्म से डायरेक्शन में भी डेब्यू किया है।बता दें कि नंबी नारायण के इस किरदार में उतरने के लिए माधवन ने पूरी तरह से खुद को ढाल लिया है और पिछले करीब दो साल से अपने आपको इस भूमिका में उतारने की तैयारी में लगे हैं वह। हाल ही में माधवन ने सोशल मीडिया पर अपनी कुछ तस्वीरें पोस्ट की हैं, जिसमें वह बिल्कुल भी पहचान में नहीं आ रहे।इससे पहले उन्होंने एक विडियो भी पोस्ट किया था, जिसमें फिल्म के लिए हाफ मेकअप में नजर आ रहे हैं माधवन। इस विडियो के साथ उन्होंने लिखा है कि उन्हें इस किरदार में ढलने के लिए 2 साल लग गए और इस लुक के मेकअप के लिए उन्हें 14 घंटे तक कुर्सी पर बैठे रहना पड़ा।इससे पहले उन्होंने फिल्म की शूटिंग शुरू करते हुए एक तस्वीर पोस्ट की थी और लिखा था कि आप सबके आशीर्वाद की जरूरत है।बता दें कि इससे पहले कहा जा रहा था कि फिल्ममेकर अनंत माधवन इस फिल्म का निर्देशन करेंगे, लेकिन उनके इस प्रॉजेक्ट से बाहर निकलने के बाद आर. माधवन ने इसका निर्देशन अपने हाथों में ले लिया। इस बारे में बात करते हुए आर माधवन ने कहा, 'अनंत माधवन काफी टैलंटेड फिल्ममेकर हैं, लेकिन कुछ खास परिस्थितियों और कमिटमेंट्स की वजह से वह इस फिल्म का निर्देशन नहीं कर रहे।' यह फिल्म इंग्लिश, हिन्दी और तमिल तीन भाषाओं में बन रही है, जिसकी शूटिंग इंडिया, प्रिंसटन, स्कॉटलैंड, फ्रांस और रूस जैसे देश के अलग-अलग हिस्सों में होनी है।बता दें कि अक्टूबर 1994 को मालदीव की एक महिला मरियम राशिदा को तिरुवनंतपुरम से गिरफ्तार किया गया। राशिदा को इसरो के स्वदेशी क्रायोजनिक इंजन की ड्राइंग की खुफिया जानकारी पाकिस्तान को बेचने की आरोप में गिरफ्तार किया गया था। इसके बाद नवंबर 1994 में तिरुवनंतपुरम में इसरो के टॉप वैज्ञानिक और क्रायोजनिक प्रॉजेक्ट के डायरेक्टर नारायणन समेत दो वैज्ञानिकों डी शशिकुमारन और डेप्युटी डायरेक्टर के चंद्रशेखर को अरेस्ट किया गया। इसके अलावा रूसी स्पेस एजेंसी का एक भारतीय प्रतिनिधि एस के शर्मा, एक लेबर कॉन्ट्रैक्टर और राशिदा की मालदीव की दोस्त फौजिया हसन को भी गिरफ्तार किया गया था। इन सभी पर पाकिस्तान को इसरो रॉकेट इंजन की सीक्रेट जानकारी और अन्य जानकारी दूसरे देशों के देने के आरोप थे। इंटेलिजेंस ब्यूरो के अधिकारियों ने नारायणन से पूछताछ शुरू कर दी। नारायणन ने आरोपों का खंडन किया और इसे गलत बताया। हालांकि, जांच के बाद इस मामले में नंबी बेदाग पाए गए।</p><a href='../../../Output/output.html'> Back to Output page </a> </body></html>