<!DOCTYPE html><html><body><h1>'घर से निकलते ही' फेम ऐक्‍ट्रेस Mayuri Kango ने जॉइन किया गूगल इंडिया</h1><p><b>Authors : </b>No Author Specified</p><p><b>Published on : </b>04&#47;04&#47;2019, 11&#58;07&#58;23</p><p><b>Bollywood News: मयूरी ने साल 2000 की शुरुआत में फिल्‍म इंडस्‍ट्री को छोड़ दिया था। अब वह गूगल इंडिया की इंडस्‍ट्री हेड-एजेंसी बिजनस हैं। उन्‍होंने अपने लिए अलग रास्‍ता चुन लिया है।</b></p><img src="https://navbharattimes.indiatimes.com/thumb/msid-68716894,width-650,resizemode-4/weather.jpg" width="500" height="600"><p>जुगल हंसराज और अनुपम खेर स्‍टारर फिल्‍म ' पापा कहते हैं ' में नजर आईं ऐक्‍ट्रेस मयूरी कांगो 90 के दशक का पॉप्‍युलर चेहरा थीं। फिल्‍म का गाना 'घर से निकलते ही' उन दिनों में काफी मशहूर हुआ था जो आज भी लोगों की जुबां पर चढ़ा हुआ है।फिल्‍म की ऐक्‍ट्रेस ने साल 2000 की शुरुआत में फिल्‍म इंडस्‍ट्री को छोड़ दिया था और अब उन्‍होंने कॉर्पोरेट वर्ल्‍ड को जॉइन कर लिया है। अब वह गूगल के साथ काम कर रही हैं।महेश भट्ट की फिल्‍म में लाइमलाइट में आईं मयूरी अब गूगल इंडिया की इंडस्‍ट्री हेड-एजेंसी बिजनस हैं। उन्‍होंने अपने लिए अलग रास्‍ता चुन लिया है।बता दें, मयूरी ने एंटरटेनमेंट की दुनिया में 15 साल की उम्र में कदम रख दिया था। उन्‍होंने 1995 में आई नैशनल अवॉर्ड विनिंग फिल्‍म 'नसीम' से अपना ऐक्‍टिंग डेब्‍यू किया था।इसके बाद वह 'पापा कहते हैं' के अलावा 'बेताबी', 'होगी प्‍यार की जीत', 'बादल' और 'पापा द ग्रेट' जैसी फिल्‍मों में नजर आईं। यही नहीं, उन्‍होंने 'कहीं किसी रोज', 'किटी पार्टी', 'कुसुम' और 'क्‍या हादसा क्‍या हकीकत' जैसे शोज भी किए।मयूरी को फिल्‍मों में ऑफर्स मिल रहे थे लेकिन उन्‍होंने यह सब छोड़कर दिसंबर 2003 में एनआरआई आदित्‍य ढिल्‍लन से शादी कर ली और फिर वह यूएस में सेटल हो गईं। इसके बाद उन्‍होंने सिटी यूनिवर्सिटी ऑफ न्‍यू यॉर्क से मार्केटिंग व फाइनैंस से एमबीए किया।मयूरी ने न्‍यू यॉर्क बेस्‍ड डिजिटल एजेंसी 360i के साथ काम किया जहां वह असोसिएट मीडिया मैनेजर के तौर पर काम किया। उन्‍होंन 2004 से 2012 तक यूएस में काम किया। इसके बाद वह भारत लौटीं और गुरुग्राम में सेटल हो गईं जहां उनके बेटे का जन्‍म हुआ। अब वह दिल्‍ली, मुंबई और बेंगलुरु के बीच आवागमन करती हैं।</p><a href='../../../Output/output.html'> Back to Output page </a> </body></html>