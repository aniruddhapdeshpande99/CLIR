<!DOCTYPE html><html><body><h1>गोविंदा के भतीजे निर्देशक जन्मेन्द्र आहूजा का निधन</h1><p><b>Authors : </b>No Author Specified</p><p><b>Published on : </b>24&#47;01&#47;2019, 14&#58;16&#58;08</p><p><b>Bollywood News: अभिनेता गोविंदा के भतीजे यानी निर्माता कीर्ति कुमार आहूजा के बेटे जन्मेंद्र का आज सुबह मुंबई में निधन हो गया... परिवार की मानें तो सीने में तेज दर्द के बाद वह गिर पड़े और अस्पताल पहुंचने से पहले ही उनकी मौत हो गई...</b></p><img src="https://navbharattimes.indiatimes.com/thumb/msid-66461606,width-650,resizemode-4/weather.jpg" width="500" height="600"><p>भतीजे और प्रड्यूसर कीर्ति कुमार आहूजा के बेटे डंपी यानी जन्मेन्द्र आहूजा का आज सुबह निधन हो गया। परिवार से हुई बातचीत से पता चला कि दिल का दौरा पड़ने से जन्मेंद्र का निधन हुआ है... उनके करीबी बताते हैं कि जन्मेंद्र अपने मुंबई के वर्सोवा में घर पर ही थे, सुबह सबेरे अचानक उनके सीने में दर्द उठा, जिसके बाद वह गिर पड़े। घर के नजदीक अस्पताल पहुंचने के दौरान ही उनकी मौत हो गई। जन्मेन्द्र 34 साल के थे। फिलहाल उनकी बॉडी को पोस्टमार्टम के लिए भेजा गया है।कीर्ति कुमार के इकलौते बेटे जनमेंद्र की मृत्यु के बाद पूरा परिवार शोक में है। गोविंदा, नर्मदा आहूजा, कृष्णा अभिषेक, रागिनी खन्ना, कामिनी खन्ना और परिवार के बाकी सदस्य उनके वर्सोवा स्थित घर में मौजूद है। अब तक मिली जानकारी के अनुसार दोपहर बाद मुंबई के विले पारले स्थित पवन हंस श्मशान भूमि पर जन्मेन्द्र के पार्थिव शरीर का अंतिम संस्कार किया जाएगा।जन्मेन्द्र आहूजा को उनके पिता कीर्ति कुमार ने अपने घर काम करने वाले महेंद्र और लाली से लीगली गोद लिया था। जन्मेन्द्र ने फिल्मों के निर्देशन को अपना पेशा चुना था, वह गीतकार भी थे। उन्होंने गोविंदा के साथ 'जहां जायेगा हमें पाएगा' फिल्म का निर्देशन किया था और 'प्यार दीवाना होता है' जैसी फिल्म के गीत लिखे थे।</p><a href='../../../Output/output.html'> Back to Output page </a> </body></html>