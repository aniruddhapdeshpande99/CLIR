<!DOCTYPE html><html><body><h1>दीपिका के वैक्स स्टैचू पर रणवीर का फनी कॉमेंट 'ऑरिजनल तो मेरे पास है'</h1><p><b>Authors : </b>No Author Specified</p><p><b>Published on : </b>16&#47;03&#47;2019, 15&#58;05&#58;46</p><p><b>Bollywood News: रणवीर सिंह ने सोशल मीडिया पर दीपिका पादुकोण के वैक्स स्टैचू की तस्वीरें शेयर की है, इसके साथ उन्होंने फनी पोस्ट भी लिखा।</b></p><img src="https://navbharattimes.indiatimes.com/thumb/msid-68439069,width-650,resizemode-4/weather.jpg" width="500" height="600"><p>DP 2.0! Original तो ... मेरे पास है! ;) #twomuchtohandle @deepikapadukone @madametussauds https://t.co/N1xfA24fV8 — Ranveer Singh (@RanveerOfficial) 1552666737000
X
मैडम तुसाद में दीपिका पादुकोण के वैक्स स्टैचू का अनावरण कर दिया गया है। इस मौके पर दीपिका अपने पति रणवीर सिंह के साथ लंदन स्थित मैडम तुसाद वैक्स म्यूजियम पहुंची थीं। दीपिका और रणवीर दोनों ने ही वैक्स स्टैचू की तस्वीरें सोशल मीडिया पर फैन्स के साथ भी साझा की थीं। हालांकि इस मामले में भी रणवीर ने हटकर अंदाज अपनाया और फनी पोस्ट के साथ फोटोज शेयर किए।रणवीर ने जो फोटो शेयर किए हैं उनमें से एक में दीपिका अपने वैक्स स्टैूच के साथ खड़ी नजर आ रही हैं। वहीं दूसरे में दोनों स्टार्स की फैमिली इस खास मौके पर मौजूद दिख रही है। तीसरे फोटो में रणवीर दीपिका के वैक्स स्टैचू को दूर से किस करते दिख रहे हैं।ऐक्टर ने फोटोज के साथ फनी कॉमेंट करते हुए लिखा, 'DP 2.0! ऑरिजनल तो... मेरे पास है!'। इस पोस्ट को इस स्टार कपल के फैन्स ने जमकर लाइक और शेयर किया। साथ ही यूजर्स ने दीपिका और रणवीर को परफेक्ट कपल बताया।वर्कफ्रंट की बात करें तो दीपिका पादुकोण जल्द ही फिल्म 'छपाक' की शूटिंग शुरू करेंगी जिसमें वह ऐसिड पीड़िता का किरदार निभाने वाली हैं। इस फिल्म को मेघना गुलजार डायरेक्ट कर रही हैं।वहीं रणवीर सिंह फिलहाल कपिल देव की लाइफ पर आधारित बायॉपिक फिल्म '83' के लिए तैयारी कर रहे हैं। इसी के साथ उनके पास करण जौहर की फिल्म 'तख्त' भी है जिसमें कई बड़े सितारे स्क्रीन शेयर करते दिखाई देंगे।</p><a href='../../../Output/output.html'> Back to Output page </a> </body></html>