<!DOCTYPE html><html><body><h1>बेटे की वजह से डिटेक्टिव वाले रोल से जुड़ा हुआ महसूस करते हैं Emraan Hashmi</h1><p><b>Authors : </b>No Author Specified</p><p><b>Published on : </b>06&#47;02&#47;2019, 09&#58;02&#58;34</p><p><b>Bollywood News: चीट इंडिया' के बाद अब इमरान हाशमी डिटेक्टिव सूर्यकांत पाटिल की बायॉपिक करने जा रहे हैं। सूर्यकांत ने 120 किडनैपिंग के केस मुफ्त में हल किए हैं। असल में 5 साल पहले सूर्यकांत का अपना बेटा किडनैप हो गया था और आज तक नहीं मिला।</b></p><img src="https://navbharattimes.indiatimes.com/thumb/msid-67861543,width-650,resizemode-4/weather.jpg" width="500" height="600"><p>हाल ही में ' चीट इंडिया ' से चर्चा में रहे इमरान हाशमी का मानना है कि पर्दे पर हर तरह की भूमिकाएं करने के बावजूद वह अभिनय विभिन्न पहलुओं को एक्सप्लोर करना चाहते हैं। उनसे जब पूछा गया कि अजहर की नाकामी के बाद क्या बायॉपिक से उनका मोहभंग हुआ है?इस पर उन्होंने मुस्कुराते हुए कहा, 'बिलकुल मोहभंग नहीं हुआ है। मैं तो एक बायॉपिक कर रहा हूं, जो डिटेक्टिव सूर्यकांत पाटिल पर आधारित है। सूर्यकांत ने 120 किडनैपिंग के केस मुफ्त में हल किए हैं। असल में 5 साल पहले सूर्यकांत का अपना बेटा किडनैप हो गया था और आज तक नहीं मिला। उस सदमे से उबरने के लिए सूर्यकांत बच्चों के अपहरण के केस सुलझाने में जुट गया।'उन्होंने आगे कहा, 'मैं इस रोल से खुद को बेहद जुड़ा हुआ पाता हूं, क्योंकि मैं एक बेटे का पिता हूं और आप सभी जानते हैं कि पूरे पांच साल तक उसके कैंसर का इलाज चला और हर पल हम इनसिक्यॉर रहते थे कि कहीं कैंसर दोबारा न आ जाए।' इमरान ने बताया कि फिल्म का निर्देशन ऐड फिल्म मेकर शांतनु बागची करेंगे।</p><a href='../../../Output/output.html'> Back to Output page </a> </body></html>