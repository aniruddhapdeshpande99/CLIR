<!DOCTYPE html><html><body><h1>शाहरुख खान खामोशी से कर रहे हैं यह नेक काम</h1><p><b>Authors : </b>No Author Specified</p><p><b>Published on : </b>31&#47;03&#47;2019, 08&#58;37&#58;51</p><p><b>Bollywood News: बॉलिवुड के किंग खान शाहरुख खान ऐसिड अटैक पीड़ितों की मदद कर रहे हैं। अभी तक उन्होंने 50 से अधिक पीड़ितों की सर्जरी कराने में मदद की है। शाहरुख ने कहा कि वह आगे भी इस नेक काम को जारी रखेंगे।</b></p><img src="https://navbharattimes.indiatimes.com/thumb/msid-68652105,width-650,resizemode-4/weather.jpg" width="500" height="600"><p>ने अपने डेब्यू प्रॉडक्शन की फिल्म छपाक की शूटिंग शुरू कर दी है। फिल्म असल जिंदगी में ऐसिड अटैक सर्वाइवर लक्ष्मी अग्रवाल की जिंदगी पर बेस्ड है। अब पता चला है कि दीपिका के पहले को-स्टार शाहरुख खान भी ऐसिड अटैक पीड़ितों की मदद कर रहे हैं। उन्होंने अपने एनजीओ के माध्यम से इंटरनैशनल विमिंस डे पर 50 बर्न और एसिड अटैक सर्वाइवर्स की सर्जरी कराई थी।यह सर्जरी दिल्ली और वाराणसी के दो अस्पतालों में की गई। शाहरुख के फाउंडेशन की ओर से जल्द ही कोलकाता में भी 40-50 सर्जरी की जाएंगी। पिछले साल शाहरुख को ऐसिड अटैक सर्वाइवर्स के लिए काम करके की वजह से वर्ल्ड इकॉनमिक फोरम 2018 दावोस में क्रिस्टल अवॉर्ड से सम्मानित किया गया था। इस बारे में खुद शाहरुख खान का कहना है कि हम पिछले तीन साल से इन पीड़ितों के लिए फोकस होकर काम कर रहे हैं।उनका मीर फाउंडेशन अटैक विक्टिम की पूरी तरह मदद करता है ताकि उनकी आगे की जिंदगी अच्छी चल सके। वह कहते हैं, 'हम बहादुर सर्वाइवर, अस्पतालों, एनजीओ, वॉलंटियर्स और डॉक्टरों के शुक्रगुजार हैं जिनकी वजह से हम अपना मकसद पूरा कर पा रहे हैं।' शाहरुख खान का कहना है कि मैं उम्मीद करता हूं कि और लोग आगे आएंगे और ऐसिड अटैक जैसी चीजों को रोकने में मदद करेंगे।</p><a href='../../../Output/output.html'> Back to Output page </a> </body></html>