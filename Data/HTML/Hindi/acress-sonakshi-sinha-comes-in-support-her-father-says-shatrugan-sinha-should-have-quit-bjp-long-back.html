<!DOCTYPE html><html><body><h1>पापा शत्रुघ्न सिन्हा के सपॉर्ट में आईं Sonakshi Sinha, कहा- बहुत पहले छोड़ देनी चाहिए थी बीजेपी</h1><p><b>Authors : </b>No Author Specified</p><p><b>Published on : </b>30&#47;03&#47;2019, 17&#58;03&#58;41</p><p><b>Bollywood News: हाल में गुजरे जमाने के बॉलिवुड अभिनेता शत्रुघ्न सिन्हा ने बीजेपी छोड़कर कांग्रेस का दामन थाम लिया है। शत्रुघ्न की बेटी ऐक्ट्रेस सोनाक्षी सिन्हा ने अपने पिता के इस फैसले का समर्थन किया है और कहा है कि उन्हें यह कदम बहुत पहले ही उठा लेना चाहिए था।</b></p><img src="https://navbharattimes.indiatimes.com/thumb/msid-68645606,width-650,resizemode-4/weather.jpg" width="500" height="600"><p>X
सोनाक्षी सिन्हा ने कॉलेज के समय का यह सीक्रेट अपने फैंस के साथ किया साझा
X
सिन्हा खुलकर अपने पिता शत्रुघ्न सिन्हा के सपॉर्ट में आ गई हैं। उन्होंने अपने पिता के बीजेपी छोड़कर कांग्रेस में जाने का सपॉर्ट किया है और कहा है कि उन्हें बहुत पहले ही बीजेपी को छोड़ देना चाहिए था। गुजरे जमाने के ऐक्टर और बीजेपी के सीनियर लीडर रहे शत्रुघ्न ने हाल में ही बीजेपी छोड़ कर कांग्रेस पार्टी का दामन थाम लिया है।सोनाक्षी ने कहा कि उनके पिता पूर्व प्रधानमंत्री अटल बिहारी वाजपेयी और लालकृष्ण आडवाणी के समय से पार्टी के सदस्य रहे हैं और उन्हें पार्टी में काफी सम्मान मिला है। उन्होंने कहा, 'लेकिन मुझे लगता है कि अब पार्टी का एक पूरा समूह उन्हें (शत्रुघ्न) को वह सम्मान नहीं दे रहा है जिसके वह हकदार हैं। मुझे लगता है उन्होंने थोड़ी देर कर दी, उन्हें काफी पहले ही पार्टी छोड़ देनी चाहिए थी।'एक अवॉर्ड फंक्शन के मौके पर 'दबंग' ऐक्ट्रेस ने कहा, 'अगर आप जिससे जुड़े हुए हैं वहां के महौल से आप खुश नहीं हैं तो आपको बदलाव की जरूरत है। उन्होंने वही किया है। मुझे उम्मीद है कि कांग्रेस से जुड़ने के बाद वह खुद को दवाब में महसूस नहीं करेंगे और काफी अच्छा काम करेंगे।'बता दें कि 28 मार्च को ही शत्रुघ्न सिन्हा ने कांग्रेस अध्यक्ष राहुल गांधी से मुलाकात कर कहा था कि वह अगले महीने नवरात्रि के शुभ अवसर पर कांग्रेस में शामिल हो जाएंगे। इसे पहले शत्रुघ्न सिन्हा बीजेपी लीडरशिप से खुश नहीं थे और प्रधानमंत्री नरेंद्र मोदी की कई मौकों पर आलोचना कर चुके हैं। हाल में बीजेपी ने शत्रुघ्न सिन्हा का उनकी सीट पटना साहिब से टिकट भी काट दिया था। पटना साहिब से शत्रुघ्न सिन्हा 2009 और 2014 का लोकसभा चुनाव जीत चुके हैं।</p><a href='../../../Output/output.html'> Back to Output page </a> </body></html>