<!DOCTYPE html><html><body><h1>एक हाथ में दिल और एक हाथ में बंदूक, 'सांड की आंख' में यूं नजर आ रही हैं तापसी और भूमि</h1><p><b>Authors : </b>No Author Specified</p><p><b>Published on : </b>15&#47;02&#47;2019, 09&#58;01&#58;42</p><p><b>Bollywood News: तापसी पन्नू ने ट्विटर पर एक तस्वीर शेयर की है। दोनों हरे-भरे खेत में घाघरा पहने खड़ी हैं। दोनों एक हाथ में बंदूक लिए हैं तो एक हाथ से दिल बना रही हैं।</b></p><img src="https://navbharattimes.indiatimes.com/thumb/msid-68002721,width-650,resizemode-4/weather.jpg" width="500" height="600"><p>Guns and घागराs ❤️ हैपी Valentines डे @bhumipednekar #ValentinesDay #SaandKiAankh https://t.co/PNWCk4faLG — taapsee pannu (@taapsee) 1550135073000
डे के मौके पर ऐक्ट्रेस तापसी पन्नू ने अपनी अगली फिल्म 'सांड की आंख' (पहले ' वुमनिया ') से अपनी पहली झलक शेयर की है। फिल्म में उनके साथ भूमि पेडनेकर भी नजर आएंगी। तस्वीर में दोनों महिला शार्पशूटर के लुक में दिखाई दे रही हैं। बता दें कि इस फिल्म का नाम पहले 'वुमनिया' था। कॉपीराइट विवाद के कारण फिल्म का टाइटल बदलकर 'सांड की आंख' कर दिया गया।तापसी पन्नू ने ट्विटर पर एक तस्वीर शेयर की है। दोनों हरे-भरे खेत में घाघरा पहने खड़ी हैं। दोनों एक हाथ में बंदूक लिए हैं तो एक हाथ से दिल बना रही हैं। इस तस्वीर के साथ तापसी ने कैप्शन दिया है, 'गन और घाघरा, हैपी वैलंटाइन डे'।यह फिल्म महिला शार्पशूटर्स प्राक्षी और चंद्रो की कहानी पर बेस्ड है। 87 साल की चंद्रो और 82 साल की प्राक्षी उत्तर प्रदेश के जोहरी गांव की रहने वाली हैं। उन्होंने 50 की उम्र में शार्पशूटिंग शुरू की थी।</p><a href='../../../Output/output.html'> Back to Output page </a> </body></html>