<!DOCTYPE html><html><body><h1>उफ्फ!!! रैप करते हुए Kiara Advani ने खुद काट डाले अपने बाल</h1><p><b>Authors : </b>No Author Specified</p><p><b>Published on : </b>30&#47;04&#47;2019, 13&#58;28&#58;30</p><p><b>Bollywood News: इन दिनों कियारा आडवाणी पर भी रैप का बुखार चढ़ा है। उन्होंने इंस्टाग्राम पर एक विडियो शेयर किया है, जिसमें वह अपने बालों की देखभाल सही न कर पाने के लिए एक रैप गा रही हैं और देखते ही देखते अपने बाल काटकर छोटे कर लेती हैं।</b></p><img src="https://navbharattimes.indiatimes.com/thumb/msid-69110750,width-650,resizemode-4/weather.jpg" width="500" height="600"><p>X
बॉलिवुड ऐक्ट्रेस कियारा आडवाणी पर रैप का बुखार चढ़ा है। कियारा ने इंस्टाग्राम पर एक विडियो शेयर किया है जिसमें वह अपनी व्यस्त जीवनशैली के बारे में रैपिंग कर रही हैं और देखते ही देखते अपने लंबे बालों को काटकर बिल्कुल छोटे कर लेती हैं।आज के जमाने में सोशल मीडिया के माध्यम से लोग अपनी भावनाओं को जाहिर करते हैं और अपनी जिंदगी के बारे में बताते हैं, कियारा ने भी कुछ ऐसा ही किया, लेकिन कुछ अलग अंदाज में। कियारा ने कहा, 'मैं अपने बालों से प्यार करती हूं, कौन नहीं करता, लेकिन शूट के लिए बालों को स्टाइल करने के दौरान लगातार हीट और तमाम उत्पादों का प्रयोग किया जाता है और व्यस्तता के कारण मेरे पास बालों की देखभाल करने का पर्याप्त समय नहीं होता। भले ही जिंदगी में ज्यादातर चीजों में मैने आधुनिक रुख अख्तियार किया है, लेकिन मैं आज भी कुछ परंपराओं का पालन करती हूं, खासकर जब बात खूबसूरत दिखने की हो।'वह आगे कहती हैं, 'मैं अपने लंबे बालों की देखभाल नहीं कर सकती और इसी वजह से मैने अपने बालों को काट दिया है। देखते हैं कि यह नया लुक मुझ पर कितना फबता है।'फिल्मों की बात करें तो आने वाले समय में कियारा करीना कपूर, अक्षय कुमार स्टारर 'गुड न्यूज' और शाहिद कपूर की फिल्म 'कबीर सिंह' में नजर आएंगी।</p><a href='../../../Output/output.html'> Back to Output page </a> </body></html>