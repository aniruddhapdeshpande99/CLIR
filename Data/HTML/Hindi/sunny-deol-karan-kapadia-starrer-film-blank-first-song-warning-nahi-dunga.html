<!DOCTYPE html><html><body><h1>Blank: सनी देओल और करण कपाड़िया की फिल्म का पहला गाना 'वॉर्निंग नहीं दूंगा'</h1><p><b>Authors : </b>No Author Specified</p><p><b>Published on : </b>15&#47;04&#47;2019, 15&#58;09&#58;06</p><p><b>Bollywood News: सनी देओल और करण कपाड़िया की फिल्म 'ब्लैंक' का पहला गाना जारी किया गया है, जिसके बोल हैं 'वॉर्निंग नहीं दूंगा' और इस गाने में ऐक्शंस और मारधाड़ के कई सीन हैं, जिसमें एटीएस ऑफिसर अपने मिशन पर तैयार नजर आ रहे हैं।</b></p><img src="https://navbharattimes.indiatimes.com/thumb/msid-68887267,width-650,resizemode-4/weather.jpg" width="500" height="600"><p>X
X
डेब्यूटेंट डायरेक्टर बेहजाद खम्बाटा निर्देशित फिल्म ' ब्लैंक ' में सनी देओल के साथ डिंपल कपाड़िया के भतीजे करण कपाड़िया हैं, जो इस फिल्म से बॉलिवुड में डेब्यू करने जा रहे हैं। फिल्म का ट्रेलर हाल ही में रिलीज़ किया गया, जो दर्शकों को काफी पसंद आया है। अब मेकर्स ने इस फिल्म का एक गाना लॉन्च किया है।बता दें कि 'ब्लैंक' का यह पहला गाना है, जिसका टाइटल है, ' वॉर्निंग नहीं दूंगा ' और इस गाने को टाइटल पर बखूबी फिट किया गया है। फिल्म में सनी देओल ऐंटी टेररिस्ट स्क्वॉड ऑफिसर की भूमिका में हैं, जिसका मिशन है शरीर से अटैच्ड लाइव बम को डिफ्यूज़ करना। फिल्म में करण सुइसाइड बॉम्बर की भूमिका में हैं, जो मुंबई में अपने मिशन पर है और संयोग से अपनी याद्दाश्त खो बैठता है।फिल्म मेकर्स ने इस फिल्म का पहला गाना 'वॉर्निंग नहीं दूंगा' जारी किया है और इस ट्रैक में लीड स्टार्स नजर आ रहे हैं। गाने में ऐक्शंस और मारधाड़ के कई सीन हैं, जिसमें एटीएस ऑफिसर अपने मिशन पर तैयार नजर आ रहे हैं।इस गाने को कम्पोज़ किया है राघव सच्चर ने और गाया है अमित मिश्रा ने। गाने के बोल लिखे हैं कुमार ने। फिल्म 3 मई को रिलीज़ हो रही है।</p><a href='../../../Output/output.html'> Back to Output page </a> </body></html>