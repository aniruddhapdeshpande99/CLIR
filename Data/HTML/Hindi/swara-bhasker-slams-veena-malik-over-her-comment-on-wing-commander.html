<!DOCTYPE html><html><body><h1>भारतीय पायलट पर वीना मलिक का बेहूदा ट्वीट, स्वरा ने दिया मुंहतोड़ जवाब</h1><p><b>Authors : </b>No Author Specified</p><p><b>Published on : </b>28&#47;02&#47;2019, 16&#58;48&#58;14</p><p><b>Bollywood News: भारत और पाकिस्तान में बीच तनाव के बीच सोशल मीडिया पर भी दोनों ओर से खूब तनातनी जारी है। हाल ही में जब पाकिस्तानी ऐक्ट्रेस वीना मलिक ने भारतीय पायलट के बारे में बेहूदा बात की तो स्वरा भास्कर ने भी तुरंत जवाब दिया।</b></p><img src="https://navbharattimes.indiatimes.com/thumb/msid-68201214,width-650,resizemode-4/weather.jpg" width="500" height="600"><p>और पाकिस्तान के बीच बढ़ते तनाव के बीच दोनों ओर से जुबानी जंग भी लगातार बढ़ती जा रही है। भारतीय सिलेब्रिटीज लगातार अपने जवानों का हौसला बढ़ा रहे हैं। इसी बीच बुधवार को एयरफोर्स के एक जांबाज पायलट की पाकिस्तान में फंसे होने की खबर आई। पूरा देश एक सुर में उनको सुरक्षित वापस लाने की मांग कर रहा है। ऐसे में पाकिस्तानी ऐक्ट्रेस वीना मलिक ने विंग कमांडर का मजाक उड़ाते हुए एक ट्वीट किया। वीना मलिक के इस ट्वीट का भारतीय ऐक्ट्रेस स्वरा भास्कर ने तुरंत मुंहतोड़ जवाब भी दिया।दरअसल, पाकिस्तानी ऐक्ट्रेस वीना मलिक ने पाकिस्तान में फंसे भारतीय विंग कमांडर की तस्वीर के साथ एक आपत्तिजनक ट्वीट किया था। इसपर ऐक्ट्रेस स्वरा भास्कर ने लिखा, 'वीना जी, आपपर और आपकी बीमार मानसिकता पर शर्म आती है। हमारा ऑफिसर हीरो है- बाहदुर, विनीत। कम से कम अपने उस अधिकारी से कुछ शालीनता सीखें जो हमारे विंग कमांडर से पूछताछ कर रहे हैं।'मंगलवार को बालाकोट में भारतीय वायुसेना की कार्रवाई के बाद से सरहद पर तनाव है। सोशल मीडिया पर भी इस तनाव की खूब चर्चा है। हालात उस वक्त और खराब हो गए जब भारतीय पायलट के पाकिस्तान में फंसे होने का विडियो सामने आया। इसके बाद हर कोई उस जांबाज विंग कमांडर की तारीफ कर रहा है और सरकार से उनकी सुरक्षित वापसी की मांग कर रहा है। सोशल मीडिया पर कई बॉलिवुड सिलेब्रिटीज भी उनको वापस लाने की बात कह चुके हैं।बता दें कि वीना मलिक पाकिस्तानी ऐक्ट्रेस हैं। भारत में रिऐलिटी शो बिग बॉस वह लोकप्रिय हुई थीं।</p><a href='../../../Output/output.html'> Back to Output page </a> </body></html>