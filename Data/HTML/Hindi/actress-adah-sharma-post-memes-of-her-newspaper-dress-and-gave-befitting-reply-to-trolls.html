<!DOCTYPE html><html><body><h1>बॉलिवुड ऐक्ट्रेस ने खुद ही उड़ाया सोशल मीडिया पर अपना मजाक</h1><p><b>Authors : </b>No Author Specified</p><p><b>Published on : </b>27&#47;02&#47;2019, 08&#58;45&#58;23</p><p><b>Bollywood News: फिल्म '1920' से बॉलिवुड में डेब्यू करने वाली अदा शर्मा ने ट्रोल्स को जिस अंदाज में जवाब दिया है उसकी उम्मीद शायद खुद ट्रोल्स ने भी नहीं की होगी।</b></p><img src="https://navbharattimes.indiatimes.com/thumb/msid-68177874,width-650,resizemode-4/weather.jpg" width="500" height="600"><p>ऐक्ट्रेस अदा शर्मा का नया टैलंट कर देगा हैरान
X
इंस्टाग्राम पर अपने नए-नए टैलंट से जुड़े विडियो पोस्ट कर फैन्स को हैरान करते रहने वाली ऐक्ट्रेस अदा शर्मा ने एक बार फिर लोगों को चौंकाया है। हालांकि, इस बार वजह उनका टैलंट नहीं बल्कि खुद का मजाक उड़ाना है। वैसे यह उनका ट्रोल्स को जवाब देने का एक शानदार तरीका भी है।दरअसल, एक अवॉर्ड फंक्शन में अदा न्यूजपेपर प्रिंट वाली ड्रेस पहनकर गई थीं। इस यूनीक ड्रेस में वह हमेशा की तरह खूबसूरत ही लग रही थीं। हालांकि ट्रोल्स ने इस मौके को अपने हाथ से नहीं जाने दिया और ऐक्ट्रेस को तरह-तरह के मीम्स बनाते हुए जमकर ट्रोल किया।इसका अब ऐक्ट्रेस ने अपने ही अंदाज में जवाब दिया है। उन्होंने अपने सोशल मीडिया अकाउंट पर खुद ही अपने मीम्स शेयर किए और तंजभरे अंदाज में लिखा 'उसे टैग करें जिसे मीम्स या न्यूजपेपर ड्रेस या अखबार पढ़ना पसंद है। मेरे फैशन चॉइस पर इतना प्यार दिखाने के लिए आपका बहुत-बहुत शुक्रिया। इन मीम्स के कारण मेरा वीकेंड बहुत अच्छा रहा। इसने मुझे मोटिवेट किया कि मैं और भी क्रेजी स्टफ ट्राई करूं। मैं आपके सभी मीम्स इंस्टाग्राम की एक पोस्ट में फिट नहीं कर सकती क्योंकि इंस्टाग्राम में एक बार में सिर्फ 10 मीम्स ही ऐड किए जा सकते हैं। शायद फिर कभी किसी पोस्ट में और मीम्स पोस्ट करूं। ये मीम्स बेहद फनी हैं।'ट्रोल्स पर इस तंज के बाद अदा ने एक सीरियस मेसेज भी पोस्ट किया और लड़कियों से अपील की कि वह जैसे चाहे कपड़े पहनें और इस बात पर ध्यान न दें कि कौन क्या कह रहा है। 'मेरी न्यूजपेपर ड्रेस पर प्यार दिखाने के लिए शुक्रिया। कई लोग मुझसे सवाल कर रहे हैं कि मैंने रेड कार्पेट के लिए यह ड्रेस क्यों चुनी। मैं कई लड़कियों से मिलती हूं जिन्हें मेरी स्टाइल पसंद है। कुछ का मानना है कि खूबसूरत दिखने के लिए महंगे कपड़े खरीदना जरूरी है।''हर लड़की की तरह मुझे भी फैंसी गाउन्स पसंद हैं, लेकिन इस ड्रेस के साथ मैं यह दिखाना चाहती थी कि आपका अगर खुद पर विश्वास है तो आप किसी भी तरह के कपड़ों में ग्लैमरस लगेंगी। मैं उम्मीद करती हूं कि मेरी ड्रेस लड़कियों को इंस्पायर करेगी कि वह जैसी चाहे वैसी स्टाइल कैरी करें और दूसरे क्या सोचेंगे इसके कारण खुद को दबाव में न आने दें।'उन्होंने आखिर में लिखा, 'आज जो स्टाइल में है वह कल आलोचना का शिकार हो सकता है इसलिए फैशन को बस इंजॉय करते रहें।'</p><a href='../../../Output/output.html'> Back to Output page </a> </body></html>