<!DOCTYPE html><html><body><h1>'Gully Boy' box office collection Day 8: 100 करोड़ की कमाई के करीब पहुंची फिल्म</h1><p><b>Authors : </b>No Author Specified</p><p><b>Published on : </b>23&#47;02&#47;2019, 08&#58;36&#58;56</p><p><b>Bollywood News: फिल्म 'गली बॉय' 100 करोड़ के क्लब में शामिल होने से बस कुछ ही कदम दूर है। माना जा रहा है कि वीकेंड में यह फिल्म एक बार फिर अच्छी कमाई कर सकती है।</b></p><img src="https://navbharattimes.indiatimes.com/thumb/msid-67453416,width-650,resizemode-4/weather.jpg" width="500" height="600"><p>Gully Boy Public Review: लोगों को कैसी लगी मूवी?
X
X
रणवीर सिंह और आलिया भट्ट स्टारर फिल्म 'गली बॉय' की बॉक्स ऑफिस पर करोड़ों की कमाई जारी है। रिलीज के 8वें दिन इस फिल्म ने 5 करोड़ की कमाई की। हालांकि, बाकी दिनों के मुकाबले यह आंकड़ा काफी कम है। boxofficeindia.com की रिपोर्ट के मुताबिक, इस फिल्म ने अब तक 99 करोड़ कमा लिए हैं, यानी 100 करोड़ के कल्ब में शामिल होने के लिए फिल्म को बस एक करोड़ की और जरूरत है।14 फरवरी को रिलीज होने के कारण 'गली बॉय' को अच्छी ओपनिंग मिली जो शुरुआत के तीन-चार दिन तक बनी रही। हालांकि, पहले वीकेंड के बाद इसकी कमाई धीमी होने लगी। फिल्म को देखने वालों में सबसे ज्यादा यंग ऑडियंस शामिल है। जोया अख्तर के डायरेक्शन में बनी इस मूवी को मेट्रो शहरों में सबसे अच्छा रिस्पॉन्स मिला है।बता दें कि, फिल्म 'गली बॉय' मुराद नाम के लड़के की कहानी है जो रैपर बनने का सपना देखता है। स्ट्रीट रैपिंग के जरिए वह म्यूजिक की दुनिया में काम कमाना चाहता है। हालांकि, गरीबी और समाज उसके सपने को हकीकत में तब्दील होने की राह में रोड़ा बनता है।बार-बार निराशा हाथ लगने के बाद भी वह उम्मीद नहीं छोड़ता और अपना सपना पूरा करने में जुटा रहता है। आलिया भट्ट इस फिल्म में रणवीर सिंह की लवर के रूप में नजर आई हैं, जो मुराद का सपॉर्ट करती है। फिल्म को न सिर्फ दर्शकों बल्कि क्रिटिक्स से भी शानदार रिस्पॉन्स मिला था, ऐसे में देखना होगा कि यह फिल्म कमाई के मामले में क्या अचीव कर पाती है।</p><a href='../../../Output/output.html'> Back to Output page </a> </body></html>