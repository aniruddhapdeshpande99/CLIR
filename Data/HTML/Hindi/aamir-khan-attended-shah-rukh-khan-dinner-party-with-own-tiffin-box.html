<!DOCTYPE html><html><body><h1>जब शाहरुख की पार्टी में घर से खाना लेकर पहुंचे Aamir Khan</h1><p><b>Authors : </b>No Author Specified</p><p><b>Published on : </b>29&#47;03&#47;2019, 14&#58;43&#58;16</p><p><b>Bollywood News: पिछले दिनों एक इवेंट में एक पुराना किस्सा सुनाते हुए आमिर खान ने बताया कि शाहरुख के घर पर आयोजित डिनर पार्टी में वह अपना लंच बॉक्स लेकर पहुंचे थे।</b></p><img src="https://navbharattimes.indiatimes.com/thumb/msid-68629223,width-650,resizemode-4/weather.jpg" width="500" height="600"><p>बॉलिवुड ऐक्टर आमिर खान और शाहरुख खान एक बार फिर खबरों में हैं। हाल ही में एक कार्यक्रम में शामिल हुए आमिर खान ने अपनी एक दिलचस्प कहानी सुनाई कि एक बार शाहरुख खान के घर दावत में शामिल होने के लिए जाते समय वह अपना खाना अपने साथ लेकर गए थे।आमिर ने कहा, 'जब मैं बाहर गया तो मैंने अपना टिफिन लिया और मैं मजाक नहीं कर रहा हूं। आप जब शाहरुख से मिलें तब उनसे पूछना तो वह आपको यह मजेदार कहानी सुनाएंगे। जब ऐपल के मुख्य कार्यकारी अधिकारी (सीईओ) टिम कुक को भारत आना था तो शाहरुख ने अपने घर पर हमें डिनर के लिए बुलाया था। जब गौरी ने मुझसे खाना खाने के लिए पूछा मैंने कहा हां, मैं खाना खाऊंगा और मैं अपना टिफिन लाया हूं और सिर्फ वही खाना खाऊंगा।'यहां बता दें कि उन्होंने तब शाहरुख से किसी मनमुटाव की वजह से ऐसे नहीं किया था बल्कि उस वक्त वह अपनी फिल्म के लिए स्ट्रिक्ट डाइट पर थे। बता दें बॉलिवुड के तीनों खान स्टार्स (शाहरुख, सलमान और आमिर) की आपस में अच्छी बॉन्डिंग है। एक समारोह में आमिर ने कहा था कि हिन्दी फिल्म जगत में सलमान और शाहरुख खान मुझसे बड़े अभिनेता हैं और शाहरुख ने भी बाकी दोनों सितारों को लेकर यही बात कही थी। हालांकि, ये और बात है कि एक वक्त ऐसा भी रहा है जब शाहरुख और सलमान के रिश्ते की कड़वाहट भी खूब सुर्खियों में रहीं। वक्त के साथ-साथ दोनों की दोस्ती अब पटरी पर है।</p><a href='../../../Output/output.html'> Back to Output page </a> </body></html>