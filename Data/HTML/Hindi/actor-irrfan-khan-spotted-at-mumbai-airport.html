<!DOCTYPE html><html><body><h1>करीब 8 महीने बाद मुंबई एयरपोर्ट पर दिखाई दिए ऐक्टर इरफान खान</h1><p><b>Authors : </b>No Author Specified</p><p><b>Published on : </b>09&#47;03&#47;2019, 11&#58;57&#58;41</p><p><b>Bollywood News: ऐक्टर इरफान खान हाल ही में मुंबई एयरपोर्ट पर नजर आए तो वहां मौजूद शटरबग्स ने उनकी तस्वीरें कैमरे में कैद करने में देरी नहीं की।</b></p><img src="https://navbharattimes.indiatimes.com/thumb/msid-68330243,width-650,resizemode-4/weather.jpg" width="500" height="600"><p>रेयर डिजीज से जूझ रहे ऐक्टर इरफान खान पिछले साल इलाज के लिए लंदन चले गए थे, जिसके बाद से उनके फैन्स उनकी हालत में सुधार की कामना कर रहे थे। पिछले साल के अंत तक ऐसी खबरें भी आई थीं कि वह जल्द ही भारत लौटने वाले हैं, अब मुंबई एयरपोर्ट पर पपराजी ने उन्हें कैमरे में कैद किया है।रिपोर्ट्स के मुताबिक, इरफान खान मुंबई इंटरनैशनल एयरपोर्ट पर हाल ही में दिखाई दिए थे। वहां मौजूद मीडियाकर्मियों ने जैसे ही उन्हें पहचाना और फोटो लेना शुरू किया इरफान ने उनसे मुंह फेर लिया। इस वजह से कैमरे में ऐक्टर की सिर्फ बैक की तस्वीरें ही कैद हो सकीं।एयरपोर्ट पर इरफान मिलिट्री पैंट्स, वाइट-पिंक शर्ट और हैट में नजर आए। उन्होंने चेहरे को छिपाने के लिए कपड़ा भी बांध रखा था। हालांकि, अभी यह साफ नहीं हो सका है कि इरफान क्या इलाज करवाकर भारत लौट आए हैं या किसी कारण उन्हें आना पड़ा है।बता दें कि, ऐसी रिपोर्ट्स हैं कि इरफान खान जल्द ही 'हिंदी मीडियम 2' की शूटिंग शुरू कर सकते हैं। यह फिल्म साल 2017 में आई फिल्म 'हिंदी मीडियम' की सीक्वल फिल्म है। इसके साथ ही इरफान के तिग्मांशु धूलिया की फिल्म में भी दिखाई देने की खबरें हैं।</p><a href='../../../Output/output.html'> Back to Output page </a> </body></html>