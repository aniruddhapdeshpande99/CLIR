<!DOCTYPE html><html><body><h1>​Kalank box office collection, Day 2 ​: वरुण-आलिया की फिल्म की कमाई में 50% की गिरावट</h1><p><b>Authors : </b>No Author Specified</p><p><b>Published on : </b>19&#47;04&#47;2019, 12&#58;59&#58;16</p><p><b>Bollywood News: पहले ही दिन बॉक्स ऑफिस पर धमाल मचाने वाली फिल्म 'कलंक' की कमाई में दूसरे दिन 50% की गिरावट देखी गई। फिल्म दो दिनों में करीब 32 करोड़ की कमाई कर चुकी है।</b></p><img src="https://navbharattimes.indiatimes.com/thumb/msid-68951510,width-650,resizemode-4/weather.jpg" width="500" height="600"><p>कलंक रिव्यू: देखें, कैसी है वरुण-आलिया की यह फिल्म
X
X
साल की सबसे शानदार ओपनिंग करने वाली फिल्म 'कलंक' की कमाई में दूसरे दिन 50% की गिरावट नजर आई। वरुण धवन और आलिया भट्ट स्टारर फिल्म 'कलंक' कल 17 अप्रैल को रिलीज़ हुई और पहले ही दिन फिल्म ने करीब 22 करोड़ की कमाई कर डाली, लेकिन दूसरे दिन बॉक्स ऑफिस पर फिल्म की हालत खराब खास्ता दिखी।boxofficeindia.com में छपी रिपोर्ट के मुताबिक, करण जौहर की मोस्ट अवेटेड और महंगी फिल्मों में से एक 'कलंक' को महावीर जयंती यानी 17 अप्रैल को रिलीज़ किया गया। फिल्म को इस हॉलिडे और मल्टीस्टारर होने का जबरदस्त फायदा मिला और कमजोर रिव्यू मिलने के बावजूद भीड़ फिल्म देखने पहुंची। फिल्म ने पहले दिन करीब करीब 21-22 करोड़ की कमाई कर ली, लेकिन दूसरे दिन यानी गुरुवार को कमाई में जबरदस्त गिरावट नजर आई। फिल्म ने दूसरे दिन मात्र 10.75 करोड़ की कमाई की और इस तरह दो दिनों की कुल कमाई करीब 31.75 करोड़ बताई गई है।कहानी 1940 के दशक की है, जो हुसैनाबाद पर बेस्ड है, जहां रूप (आलिया भट्ट) की दुनिया उस वक्त अचानक बदल जाती है, जब वह अपनी बहनों के भविष्य को सुरक्षित करने के लिए अखबारनवीस देव चौधरी (आदित्य रॉय कपूर) से शादी करने को राजी हो जाती है। दूसरी तरफ लोहार के रूप में काम करनेवाला दिलफेंक जफर (वरुण धवन) रूप से नजदीकियां बढ़ाकर प्यार की दुनिया रच देता है।बता दें कि फिल्म को न तो क्रिटिक्स की तरफ से और न ही दर्शकों की तरफ से अच्छा रिव्यू मिला है। फिल्म की लंबाई दर्शकों को अखर रही हैं। फिल्म में आलिया और वरुण के अलावा, आदित्य रॉय कपूर, सोनाक्षी सिन्हा, माधुरी दीक्षित, संजय दत्त और कुणाल खेमू जैसे कलाकार हैं।</p><a href='../../../Output/output.html'> Back to Output page </a> </body></html>