<!DOCTYPE html><html><body><h1>तनुश्री-विंता नंदा के बाद कंगना की बहन ने किया अजय देवगन पर हमला</h1><p><b>Authors : </b>No Author Specified</p><p><b>Published on : </b>18&#47;04&#47;2019, 17&#58;46&#58;12</p><p><b>Bollywood News: जबसे फिल्म 'दे दे प्यार दे' का ट्रेलर सामने आया है और पता चला है कि फिल्म में अलोक नाथ की अहम भूमिका है, अजय देवगन पर जमकर हमला बोला जा रहा है, तनुश्री दत्ता, विंता नंदा के बाद अब कंगना की बहन ने अजय पर तीखा प्रहार किया है।</b></p><img src="https://navbharattimes.indiatimes.com/thumb/msid-68940590,width-650,resizemode-4/weather.jpg" width="500" height="600"><p>कंगना की बहन रंगोली ने आलिया की नागरिकता को बनाया निशाना
X
X
पर पहले तनुश्री दत्ता ने जली-कटी सुनाकर हमला बोला और अब अजय को इस बार निशाने पर लिया है कंगना रनौत की बहन रंगोली चंदेल ने। एक के बाद एक बॉलिवुड के सितारों पर हमला बोल रहीं कंगना अपनी फिल्म 'मणिकर्णिका' के दौरान से ही लगातार सुर्खियों में हैं। अब कंगना की बहन रंगोली का गुस्सा बॉलिवुड के 'सिंघम' पर निकला है।जैसा की आप जानते हैं कि अजय देवगन की फिल्म 'दे दे प्यार दे' रिलीज होने की कगार पर है। हाल ही में उनकी फिल्म का ट्रेलर रिलीज़ हुआ, तब पता चला कि फिल्म में आलोक नाथ की अहम भूमिका है। ट्रेलर लॉन्च के दौरान जब मीडिया पत्रकारों ने अजय देवगन और फिल्म के निर्देशक लव रंजन से सवाल किया कि #MeToo जैसे गंभीर आरोपों के बाद भी आपकी फिल्म में आलोक नाथ अहम भूमिका में हैं।इस सवाल के जवाब में अजय देवगन ने निर्देशक लव रंजन को बोलने का कोई मौका नहीं दिया और खुद तपाक से बोले कि यह फिल्म #MeToo अभियान और आलोकनाथ वाले मामले के पहले तैयार हो चुकी थी। ऐक्टर आलोक नाथ पर मीटू आंदोलन के तहत फिल्म राइटर विंता नंदा ने गंभीर आरोप लगाए थे। विंता नंदा ने अपनी मीटू स्टोरी उजागर करते हुए आलोक नाथ पर सालों पहले रेप का आरोप लगाया था। इसके बाद इस मामले ने काफी तूल पकड़ा था। आलोक नाथ और विंता का यह मामला कोर्ट तक पहुंच गया है।ऐसे में जब तमाम मेकर्स मीटू के आरोपों वाले कलाकारों को अपनी फिल्मों में लेने से बच रहे हैं, तब अजय देवगन की इस फिल्म में न तो आलोक नाथ को रिप्लेस ही किया गया और न ही उनके रोल को हटाया गया। इस बात पर कई महिलाओं ने आपत्ति दर्ज कराई है। विंता नंदा ने भी अजय देवगन की आलोचना की थी। इसके बाद तनुश्री दत्ता ने भी अजय देवगन के बयान पर कड़ी टिप्पणी दी।अब इस घमासान के बीच कंगना रनौत की बहन रंगोली भी कूद गई है। रंगोली ने अपने सोशल हैंडल पर लिखा है, 'ऐसे लोगों की वजह से ही दुनिया के नक्शे में महिलाओं के खिलाफ अत्याचार की बढ़ती घटनाओं के चलते भारत के नक्शे पर काला धब्बा लगा हुआ है। बॉलिवुड को भी इसका मजाक बनाने पर शर्म आनी चाहिए।रंगोली आगे लिखती हैं, 'ऐसे लोग पैसों और पावर के लिए नशे में चूर हैं। वह ऐसे आंदोलन का मजाक बना रहे हैं, ऐसे आरोपियों का समर्थन करके और पीड़ितों का मजाक बनाकर और अपने कामों का समर्थन घटिया बहानों के साथ बेशर्मी से कर रहे हैं और इस मामले में लोग चुप्पी साधे हुए भी बैठे हैं, क्योंकि यह हादसा किसी और की बेटी के साथ हुआ है, तो उन्हें याद रखना चाहिए कि दुनिया गोल है और सब कुछ वापस लौटकर आता है।'बीते बुधवार को तनुश्री दत्ता ने भी आलोक नाथ के साथ काम करने को लेकर अजय देवगन की जमकर खिंचाई की थी। ऐसा नहीं है कि अजय देवगन मीटू आंदोलन को लेकर गंभीर नहीं है। इस आंदोलन के वक्त अजय देवगन ने ट्वीट कर कहा था, 'मैं मीटू के संदर्भ में आसपास चीजें देखकर परेशान हूं। मेरी कंपनी और मैं महिलाओं को पूरी सुरक्षा और सम्मान देने के लिए प्रतिबद्ध हैं। अगर किसी ने एक भी महिला के साथ दुर्वयव्हार किया तो न तो एडीएफ (अजय देवगन फिल्म्स) और न ही मैं उसके बचाव के लिए खड़े होंगे।'आपको बता दें, कंगना रनौत ने अजय देवगन के साथ फिल्म 'रास्कल्स' में काम किया था, तब दोनों की दोस्ती बहुत आगे बढ़ गई थी। दोनों को लेकर दबी जुबान में कई कहानियां भी सामने आई थी, लेकिन उन कहानियों को फिल्म का प्रमोशनल हिस्सा समझकर भुला दिया गया था। बिना अजय का नाम लिए कंगना ने भी कई बार अजय देवगन पर हमला बोलने की कोशिश की है।</p><a href='../../../Output/output.html'> Back to Output page </a> </body></html>