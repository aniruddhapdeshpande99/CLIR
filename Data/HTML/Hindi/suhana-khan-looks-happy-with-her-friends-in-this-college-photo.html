<!DOCTYPE html><html><body><h1>शाहरुख की बेटी सुहाना दोस्तों को साथ इस अंदाज में आईं नजर</h1><p><b>Authors : </b>No Author Specified</p><p><b>Published on : </b>09&#47;02&#47;2019, 09&#58;06&#58;31</p><p><b>Bollywood News: सुहाना खान को सोशल मीडिया पर बड़ी संख्या में लोग फॉलो करते हैं। हाल ही में उन्होंने एक तस्वीर शेयर की जिसमें वह अपने दोस्तों के साथ दिखाई दे रही हैं।</b></p><img src="https://navbharattimes.indiatimes.com/thumb/msid-64885430,width-650,resizemode-4/weather.jpg" width="500" height="600"><p>गौरी खान की बेटी सुहाना खान स्टारकिड होने के कारण जमकर लाइमलाइट बटोरती हैं। हाल ही में सुहाना ने कॉलेज में हुए एक ड्रामा की तस्वीर शेयर की थी। वह किरदार में पूरी तरह डूबी नजर आ रही थीं, जो दिखाता है कि वह ऐक्टिंग के लिए कितनी पैशनेट हैं। यह फोटो शेयर होते ही ट्रेंडिंग में आ गया और फैन्स ने कॉमेंट कर सुहाना की काफी तारीफ की।इंस्टाग्राम की इन फोटोज में से एक में सुहाना अपने कॉलेज फ्रेंड्स के साथ भी नजर आ रही हैं। इसमें वह कैजुअल लुक में दिखाई दीं। वह लोअर, वाइट स्पोर्ट शूज और ब्लैक विंटर जैकेट पहनी दिखीं। इसके साथ उन्होंने अपने बालों को खुला रखा था। फोटो में सुहाना दोस्तों के साथ फोटो खिंचवाते हुए काफी खुश भी नजर आ रही हैं।बता दें कि, सुहाना खान इन दिनों लंदन के एक कॉलेज में पढ़ाई कर रही हैं। इस दौरान वह थिअटर ऐक्टिविटीज को लेकर ऐक्टिव रहती हैं। पिछले साल भी वह 'रोमियो-जूलियट' ड्रामा का हिस्सा बनी थीं। इसमें उन्होंने जूलियट का किरदार निभाया था।इस ड्रामा को शाहरुख खान भी देखने लंदन पहुंचे थे। उन्होंने सुहाना के साथ फोटो शेयर कर उनकी तारीफ की थी। शाहरुख पहले ही साफ कर चुके हैं कि उन्हें इससे फर्क नहीं पड़ता कि उनके बच्चे कौन सी फील्ड चुनते हैं। उनका जोर सिर्फ इस बात पर है कि उनके बच्चों को पहले अपनी पढ़ाई पूरी करनी होगी।</p><a href='../../../Output/output.html'> Back to Output page </a> </body></html>