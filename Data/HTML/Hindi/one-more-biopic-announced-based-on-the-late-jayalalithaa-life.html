<!DOCTYPE html><html><body><h1>Jayalalithaa की लाइफ पर बन रही एक और बायॉपिक</h1><p><b>Authors : </b>No Author Specified</p><p><b>Published on : </b>08&#47;04&#47;2019, 22&#58;02&#58;45</p><p><b>Bollywood News: अब 'शशिललिता' नाम से जयललिता की ही दूसरी बायॉपिक भी लाइमलाइट में आ गई है। डायरेक्‍टर के जगदीश्‍वरा रेड्डी की इस फिल्‍म को जयम मूवीज प्रड्यूस करेगी। यह फिल्‍म जयललिता के जीवन के महत्‍वपूर्ण पहलुओं को दर्शकों के सामने लाएगी।</b></p><img src="https://navbharattimes.indiatimes.com/thumb/msid-67888062,width-650,resizemode-4/weather.jpg" width="500" height="600"><p>X
2019 की कंगना रनोट स्टारर फिल्म ‘मणिकर्णिका’ से बायॉपिक मैराथन की शानदार शुरुआत हो चुकी है। 2019 में आधा दर्जन से ज्यादा महिला किरदारों पर आधारित बायॉपिक्स पर काम शुरू होने जा रहा है। आइए एक नजर डालते हैं उन पर...।
रानी पद्मावती के जीवन पर बनी फिल्म पद्मावत की सफलता के बाद दीपिका पादुकोण एक और संघर्ष की कहानी को पर्दे पर जीने जा रही हैं। दीपिका पादुकोण एसिड अटैक सर्वाइवर लक्ष्मी पर बनने वाली बायॉपिक में लीड रोल प्ले करने जा रही हैं। फिल्म का नाम ‘छपाक’ है।
हाल ही में दीपिका ने इसकी घोषणा की है। फिल्म का निर्देशन ‘तलवार’ फेम मेघना गुलजार कर रही हैं। खास बात है कि दीपिका इस फिल्म के साथ पहली बार प्रॉडक्शन की फील्ड में उतरने जा रही हैं। शादी के बाद यह दीपिका की पहली फिल्म होगी इसीलिए भी फिल्म को लेकर फैंस के बीच एक्साइटमेंट है।
तालिबानी आतंकवादियों की बंदूकों के आगे कलम उठाकर दुनियाभर में मिसाल कायम करने वाली मलाला यूसुफजई के संघर्ष की कहानी अब बड़े पर्दे पर दिखेगी। नोबेल पीस प्राइज विजेता मलाला की बायॉपिक में टीवी ऐक्ट्रेस रीम समीर शेख मुख्य किरदार निभा रही हैं। फिल्म की टैग लाइन है- एक बच्चा, एक शिक्षक, एक कलम और एक किताब दुनिया को बदल सकते हैं। दिव्या दत्ता फिल्म में रीम की मां के किरदार में नजर आएंगी। रागिनी खन्ना भी अहम किरदार में हैं। पिछले साल फिल्म का पोस्टर रिलीज किया गया था।
शूटर दादी के नाम से मशहूर उत्तर प्रदेश की चंद्रा तोमर और प्रकाशो तोमर के जीवन पर फिल्म वुमनिया बनने वाली है। फिल्म में तापसी पन्नू और भूमि पेडणेकर मुख्य किरदार निभा रही हैं। जल्द ही जौहड़ी गांव में फिल्म की शूटिंग शुरू होने वाली है। अनुराग कश्यप के प्रॉडक्शन में बनने वाली फिल्म को तुषार हीरनंदानी डायरेक्ट कर रहे हैं। मुंबई में फिल्म के लिए वर्कशॉप ऑर्गनाइज की जा रही हैं, जिसमें दोनों अभिनेत्रियां गनशूटिंग की प्रैक्टिस कर रही हैं। फिल्म मेकर और ऐक्टर प्रकाश झा फिल्म में अहम किरदार निभा रहे हैं।
1999 में कारगिल युद्ध के बाद वॉर जोन में जाकर घायल सैनिकों को वापस लाने के साहसी काम को एयरफोर्स की पायलट गुंजन सक्सेना ने बखूबी अंजाम दिया था। गुंजन की बायॉपिक में जाह्नवी कपूर उनका किरदार निभाने जा रही हैं। फिल्म के लिए जाह्नवी 6-7 किलो वजन भी बढ़ा रही हैं। बिना हथियारों के पाकिस्तानी फौज का सामना करने वाली गुंजन को शौर्य चक्र से भी सम्मानित किया गया। यह सम्मान पाने वाली वह पहली महिला बनी हैं।
पहले विद्या बालन की अदाकारी से सजी अडल्ट फिल्म स्टार सिल्क स्मिता की बायॉपिक ‘द डर्टी पिक्चर’ बनी और हाल ही में साउथ फिल्मों की पहली फीमेल सुपरस्टार सावित्री की कीर्ति सुरेश स्टारर बायॉपिक ‘महानती’ रिलीज हुई। अब नब्बे के दशक की एक और हिट स्टार शकीला पर बायॉपिक आने जा रही है। इसमें रिचा चड्ढा, शकीला के रोल में नजर आएंगी।
अंडरवर्ल्ड क्वीन हसीना पारकर की बायॉपिक में नजर आने के बाद श्रद्धा के खाते में एक और बायॉपिक आ गई है। श्रद्धा बैडमिंटन स्टार साइना नेहवाल की बायॉपिक में लीड रोल में दिखेंगी। पिछले साल सितंबर में साइना के लुक में श्रद्धा की तस्वीरें सामने आई थीं। श्रद्धा फिल्म के लिए पुलेला गोपीचंद से बैडमिंटन की ट्रेनिंग ले रही हैं। हालांकि, अपकमिंग फिल्म ‘छिछोरे’ और ‘साहो’ के शेड्यूल से डेट क्लैश और श्रद्धा को डेंगू होने के चलते फिल्म की शूटिंग शुरू होने में देर हुई है। फिलहाल, होली के आसपास शूटिंग शुरू होने की बात कही जा रही है।
बॉलिवुड में इन दिनों बायॉपिक का चलन काफी जोरों से चल रहा है। 'एमएस धोनी: द अनटोल्‍ड स्‍टोरी', 'संजू', 'दंगल' और 'नीरजा' जैसी बायॉपिक्‍स के बाद अब तमिलनाडु की मुख्‍यमंत्री रहीं जयललिता पर दूसरी बायॉपिक बनने की खबर सामने आ गई है।दरअसल, पहले कंगना रनौत के जयललिता का रोल निभाने की बात सामने आई थी। अब 'शशिललिता' नाम से जयललिता की ही दूसरी बायॉपिक भी लाइमलाइट में आ गई है। डायरेक्‍टर के जगदीश्‍वरा रेड्डी की इस फिल्‍म को जयम मूवीज प्रड्यूस करेगी। यह फिल्‍म जयललिता के जीवन के महत्‍वपूर्ण पहलुओं को दर्शकों के सामने लाएगी।मीडिया रिपोर्ट के मुताबिक, फिल्‍म में जयललिता के आखिरी 75 दिनों पर भी फोकस किया जाएगा जब वह हॉस्पिटल में थीं। एक सूत्र ने बताया, 'मेकर्स फिल्‍म के लिए ऐक्‍टर्स की तलाश कर रहे हैं जो जयललिता और शशिकला के रोल्‍स को निभा सकें। अगर सबकुछ सही होता है तो मई के पहले हफ्ते से शूटिंग शुरू हो जाएगी।'वहीं, फिल्‍म के बारे में बात करते हुए फिल्‍ममेकर ने कहा, 'फिल्‍म का नाम हमने शशिललिता रखा है क्‍योंकि इसमें दोनों नेताओं की बात होगी।'बता दें, कंगना की फिल्‍म का टाइटल तमिल में 'थलाईवी' तो हिंदी में 'जया' है। कुछ दिनों पहले कंगना ने बताया था कि कैसे वह इस रोल के लिए तैयारियां कर रही हैं। उन्‍होंने बताया था कि वह कैरक्‍टर को समझने के लिए तमिल भाषा सीखेंगी।</p><a href='../../../Output/output.html'> Back to Output page </a> </body></html>