<!DOCTYPE html><html><body><h1>कन्हैया का चुनाव प्रचार करते हुए जन्मदिन मनाएंगी स्वरा</h1><p><b>Authors : </b>No Author Specified</p><p><b>Published on : </b>09&#47;04&#47;2019, 08&#58;37&#58;16</p><p><b>Bollywood News: बॉलिवुड ऐक्ट्रेस स्वरा भास्कर इस बार बिल्कुल अलग अंदाज में ही अपना जन्मदिन मनाने जा रही हैं। दरअसल स्वरा इस बार अपने दोस्त कन्हैया कुमार के लिए चुनाव प्रचार करने के लिए बेगूसराय पहुंच गई हैं और चुनाव प्रचार करते हुए ही अपना जन्मदिन मनाएंगी।</b></p><img src="https://navbharattimes.indiatimes.com/thumb/msid-68788060,width-650,resizemode-4/weather.jpg" width="500" height="600"><p>X
X
फिल्मी सितारे अपने जन्मदिन को परिवार या दोस्तों के साथ मनाना या फिर पार्टी करना पसंद करते हैं, मगर स्वरा भास्कर अपने जन्मदिन को अलग अंदाज में मना रही हैं। अपने 31वें जन्मदिन को यादगार बनाने के लिए वह बेगूसराय में हैं, जहां वह अपने दोस्त व जेएनयू छात्र संघ के पूर्व अध्यक्ष कन्हैया कुमारऔर अन्य मित्रों के साथ अपना जन्मदिन मनाएंगी।स्वरा कहती हैं, 'मुझे हर प्रकार के सेलिब्रेशन पसंद हैं। मैं तो हर चीज सेलिब्रेट करने का मौका ढूंढ ही लेती हूं। बर्थडे बहुत ही विशेष और मजेदार होते हैं। मुझे लगता है कि हमारे जीवन के अंत में, हमारे पास ये सब सेलिब्रेशन ही याद की रूप में रह जाते हैं। मैं उन दोस्तों और परिवार की धन्य हूं, जो मेरे जन्मदिन को खास बनाते हैं।'इस जन्मदिन के बारे में वह कहती हैं, 'मैं इस साल अपना जन्मदिन बेहद अलग तरीके से मनाने वाली हूं। मैं अपने दोस्त, जेएनयू स्टूडेंट यूनियन के अध्यक्ष कन्हैया कुमार के लिए बेगूसराय, बिहार में चुनाव प्रचार करने वाली हूं, जो इस साल लोकसभा चुनाव में उम्मीदवार के रूप में खड़े हैं। आइडियली तो मैं इस दिन को अपने परिवार और करीबी दोस्तों के साथ घर पर बिताना चाहूंगी। मुझे हाउस पार्टियों की मेजबानी करना बहुत पसंद है, इसीलिए दिन भर के चुनाव प्रचार के बाद मैं रात को पार्टी जरूर करूंगी।'</p><a href='../../../Output/output.html'> Back to Output page </a> </body></html>