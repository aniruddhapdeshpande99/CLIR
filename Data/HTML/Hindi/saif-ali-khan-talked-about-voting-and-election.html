<!DOCTYPE html><html><body><h1>चुनाव और वोटिंग को लेकर बोले सैफ अली खान</h1><p><b>Authors : </b>No Author Specified</p><p><b>Published on : </b>24&#47;04&#47;2019, 19&#58;23&#58;54</p><p><b>Bollywood News: सैफ अली खान ने हाल ही में चुनाव और मतदान को लेकर बात की। इस दौरान उन्होंने मतदान की शक्ति का उपयोग करने की बात पर जोर दिया।</b></p><img src="https://navbharattimes.indiatimes.com/thumb/msid-69028079,width-650,resizemode-4/weather.jpg" width="500" height="600"><p>सारा और सैफ की यह तस्वीर हुई वायरल
X
अभिनेता सैफ अली खान ने देश की जनता से मतदान करने का आग्रह किया है और कहा है कि मतदान न करने का कोई विकल्प ही नहीं होना चाहिए, क्योंकि देश के निवासी अपने मतदाधिकार का इस्तेमाल कर एक सकारात्मक बदलाव ला सकते हैं।'#UnitedByVote Campaign' की लॉन्चिंग के मौके पर आयोजित एक पैनल चर्चा के दौरान सैफ से पूछा गया कि क्या वह मानते हैं कि चुनाव देश को जोड़ता है? सैफ ने कहा, 'हां...दुनिया के सबसे बड़े लोकतंत्र में मतदान का बहुत महत्व है। देश के नागरिक के रूप में मतदान आपके लिए सबसे महत्वपूर्ण है।'ऐक्टर ने कहा, 'युवा वर्ग वोट नहीं देने के लिए बदनाम हैं और मुझे लगता है कि हमें आज यहां इसलिए बुलाया गया है ताकि हम लोगों को मतदान की महत्ता को समझाने की कोशिश कर सकें।' सैफ ने आगे कहा, 'एक लोकतंत्र में रहकर आपके पास जो आवाज है, जिससे बदलाव किया जा सकता है, वह काफी महत्वपूर्ण है।'क्या युवा भारत की प्रगति में मदद कर सकते हैं? इसके जवाब में सैफ ने कहा, 'यह महज एक मानसिकता है।' 48 वर्षीय अभिनेता ने कहा, 'चुनाव के इस मौसम में वोट डालने से पहले अच्छे से जांच-पड़ताल कर लेनी चाहिए।' सैफ अपनी बात को जारी रखते हुए कहते हैं, 'आपको यह समझना होगा कि जब कोई सरकार को अपना समर्थन दे रहा है या अनावश्यक रूप से उसका विरोध कर रहा है तो इसके पीछे की वजह क्या है, कुछ ऐसे वेबसाइट्स और प्रकाशन हैं, जो सच बोलते हैं। उन्हें हर कोण से पढ़ने की कोशिश करनी चाहिए।'</p><a href='../../../Output/output.html'> Back to Output page </a> </body></html>