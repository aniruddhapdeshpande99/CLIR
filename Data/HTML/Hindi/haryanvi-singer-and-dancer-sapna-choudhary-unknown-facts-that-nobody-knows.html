<!DOCTYPE html><html><body><h1>बचपन से लेकर डांसर बनने तक, जानें सपना चौधरी की जिंदगी से जुड़े राज</h1><p><b>Authors : </b>No Author Specified</p><p><b>Published on : </b>25&#47;03&#47;2019, 17&#58;29&#58;11</p><p><b>Bollywood News: सपना चौधरी हरियाणा की पॉप्यलुर सिंगर और डांसर हैं। कांग्रेस महासचिव प्रियंका गांधी और बीजेपी अक्ष्यक्ष मनोज तिवारी के साथ उनकी फोटो सोशल मीडिया पर वायरल होने से कन्फ्यूजन पैदा हो गया कि वह किस पार्टी से जुड़ने जा रही हैं। वैसे उनके बारे में कई और बातें हैं जो शायद ही लोग जानते हों।</b></p><img src="https://navbharattimes.indiatimes.com/thumb/msid-68543784,width-650,resizemode-4/weather.jpg" width="500" height="600"><p>हरियाणवी सिंगर सपना चौधरी वैसे तो हमेशा ही चर्चा में रहती हैं, लेकिन आजकल वह राजनीति में अपनी एंट्री को लेकर चर्चा में हैं। पहले कांग्रेस महासचिव प्रियंका गांधी के साथ उनकी एक तस्वीर सोशल मीडिया पर आई, जिसके बाद कहा जाने लगा कि वह कांग्रेस में शामिल होंगी। लेकिन अब बीजेपी अध्यक्ष और भोजपुरी सिंगर मनोज तिवारी के साथ उनकी एक फोटो इंटरनेट पर वायरल हो रही है, जिसके बाद कयास लगाए जा रहे हैं कि वह बीजेपी में शामिल हो सकती हैं।हालांकि अभी भी यह साफ नहीं कि सपना किस पार्टी में जाएंगी। लोगों के जेहन में सपना की पॉलिटिकल एंट्री को लेकर तरह-तरह के सवाल उठ रहे हैं। वैसे उनके बारे में और भी बहुत-सी अनुसनी बाते हैं जिनके बारे में लोग ज़रूर जानना चाहेंगे। तो आइए आपको बताते हैं सपना चौधरी से जुड़े कुछ राज:आज सपना चौधरी हरियाणा की पॉप्युलर सिंगर और डांसर हैं, लेकिन उनका बचपन बड़ी ही गरीबी में बीता। छोटी-सी उम्र से ही सपना ने डांस और सिंगिंग को अपना करियर बना लिया था ताकि वह अपने पूरे परिवार का खर्च उठा सकें। कहा तो यह भी जाता है कि अपनी बड़ी बहन की शादी भी उन्होंने ही की थी।सपना चौधरी एक बार आत्महत्या करने की कोशिश की थी। यह बात 2016 की है। गुड़गांव के चक्करपुर में 17 फरवरी 2016 को एक प्रोग्राम ऑर्गनाइज हुआ ज‍िसमें सपना ने रागिनी 'बिगड़ग्या' गाया और इसके बाद वह विवादों में आ गईं। आरोप है कि इस रागिनी के जरिए सपना ने दलितों पर सवाल उठाए और जातिसूचक शब्द कहे। इस पर आपत्ति जताते हुए हिसार में बहुजन आजाद मोर्चा ने उनके ख‍िलाफ शिकायत दर्ज कराई। बाद में स‍िंगर के खिलाफ गुड़गांव में एफआईआर भी दर्ज की गई। मामला इतना बढ़ गया कि सोशल मीडिया पर सपना को लेकर भद्दे कॉमेंट्स किए गए। इस बात से आहत होकर सपना ने जहर खाकर आत्महत्या की भी कोशिश की।सपना चौधरी बेहद बोल्ड और बिंदास हैं। खूबसूरती और ग्लैमरस लुक के मामले में भी वह किसी बॉलिवुड ऐक्ट्रेस से पीछे नहीं हैं। लेकिन सपना ने अपनी पर्सनल लाइफ को हमेशा ही छिपाकर रखा है। यानी लोग न तो यह जानते हैं कि उनका कोई बॉयफ्रेंड है या नहीं और यह भी नहीं जानते कि वह सिंगल हैं या शादीशुदा। खुद सपना ने भी कभी अपनी पर्सनल लाइफ के बारे में खुलकर किसी से बात नहीं की।बेहद कम लोग सपना चौधरी के असली नाम के बारे में जानते हैं। सपना चौधरी का असली नाम सुष्मिता है, जो उन्हें उनकी आंटी ने दिया था। उनकी आंटी को ऐक्ट्रेस सुष्मिता सेन काफी पसंद थीं और उन्हीं के नाम पर सपना का नाम सुष्मिता रख दिया। हालांकि सपना की मां को उनका नाम पसंद नहीं था, इसलिए स्कूल में ऐडमिशन कराने के दौरान उन्होंने सपना नाम रखवा दिया। वहीं सपना का सरनेम भी चौधरी नहीं बल्कि अत्री है। चौधरी सरनेम सपना को उनके फैंस ने दिया है।</p><a href='../../../Output/output.html'> Back to Output page </a> </body></html>