<!DOCTYPE html><html><body><h1>'कलंक' को लेकर व्यावसायिक दबाव है: वरुण धवन</h1><p><b>Authors : </b>No Author Specified</p><p><b>Published on : </b>17&#47;04&#47;2019, 16&#58;42&#58;11</p><p><b>Bollywood News: (शुभा दुबे) नयी दिल्ली, 17 अप्रैल (भाषा) अभिनेता वरुण धवन अपनी कम और अधिक बजट की फिल्मों के बीच संतुलन बरकरार रखने के लिये जाने जाते हैं लेकिन उनका कहना है 'कलंक' जैसी सितारों से सजी फिल्म को लेकर व्यावसायिक दबाव है।	वरुण की पिछली दो फिल्में 'अक्टूबर' और 'सुई धागा' कम बजट की थीं। लेकिन 'कलंक' को लेकर बहुत कुछ दांव पर लगा है, जिसे उन्होंने अब तक की अपनी सबसे महंगी फिल्म बताया है। वरुण ने पीटीआई-भाषा के साथ साक्षात्कार में कहा, &quot;मेरी पिछली दो फिल्में काफी कम बजट की थीं, उनकी पहुंच बहुत अधिक थी। वित्तीय आधार</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>(शुभा दुबे) नयी दिल्ली, 17 अप्रैल (भाषा) अभिनेता वरुण धवन अपनी कम और अधिक बजट की फिल्मों के बीच संतुलन बरकरार रखने के लिये जाने जाते हैं लेकिन उनका कहना है 'कलंक' जैसी सितारों से सजी फिल्म को लेकर व्यावसायिक दबाव है। वरुण की पिछली दो फिल्में 'अक्टूबर' और 'सुई धागा' कम बजट की थीं। लेकिन 'कलंक' को लेकर बहुत कुछ दांव पर लगा है, जिसे उन्होंने अब तक की अपनी सबसे महंगी फिल्म बताया है। वरुण ने पीटीआई-भाषा के साथ साक्षात्कार में कहा, &quot;मेरी पिछली दो फिल्में काफी कम बजट की थीं, उनकी पहुंच बहुत अधिक थी। वित्तीय आधार पर उन फिल्मों को लेकर बहुत अधिक दबाव नहीं था। लेकिन इस फिल्म को लेकर व्यावसायिक दबाव है। इसे लेकर मैंने बहुत तैयारी की है और मैं दबाव में हूं।&quot; उन्होंने कहा, &quot;इस फिल्म पर बहुत सी निगाहें टिकी हैं क्योंकि यह बड़े कलाकारों से सजी फिल्म है। यह सभी पहलू मुझे चिंतित कर रहे हैं। हर कोई इसे देखने जा रहा है और मैं इसमें और अच्छा करना चाहता था। असफलता का डर मुझे चिंतित करता है।&quot; निर्देशक अभिषेक वर्मन की इस फिल्म में वरुण के अलावा आलिया भट्ट, आदित्य रॉय कपूर, सोनाक्षी सिन्हा, संजय दत्त, माधुरी दीक्षित नेने और कुणाल खेमू अभिनय करते नजर आएंगे। फिल्म 17 अप्रैल को रिलीज होगी।</p><a href='../../../Output/output.html'> Back to Output page </a> </body></html>