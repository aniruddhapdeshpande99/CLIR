<!DOCTYPE html><html><body><h1>अजय देवगन की 'भुज' में नजर आएंगी साउथ ऐक्‍ट्रेस Pranitha Subhash</h1><p><b>Authors : </b>No Author Specified</p><p><b>Published on : </b>06&#47;04&#47;2019, 18&#58;26&#58;11</p><p><b>Bollywood News: 14 अगस्‍त 2020 को रिलीज होने वाली इस फिल्‍म में प्रनीता और अजय देवगन के अलावा संजय दत्‍त, सोनाक्षी सिन्‍हा, राणा डग्‍गुबाती, परिणीति चोपड़ा जैसे स्‍टार्स दिखाई देंगे।</b></p><img src="https://navbharattimes.indiatimes.com/thumb/msid-68754484,width-650,resizemode-4/weather.jpg" width="500" height="600"><p>तो शाहरुख की इन बड़ी फिल्मों में होते अजय देवगन?
X
साउथ की ऐक्‍टर प्रनीता सुभाष अब अजय देवगन की आने वाली फिल्‍म 'भुज: द प्राइड ऑफ इंडिया' का हिस्‍सा होंगी। प्रनीता ने कई सफल तमिल और तेलुगू फिल्‍मों में काम किया है।बता दें, प्रनीता हाल ही में आयुष्‍मान खुराना के ऑपोजिट म्यूजिक विडियो 'चन कित्‍थां' में नजर आई थीं। 'भुज' में प्रनीता और अजय देवगन के अलावा संजय दत्‍त, सोनाक्षी सिन्‍हा, राणा डग्‍गुबाती, परिणीति चोपड़ा जैसे स्‍टार्स दिखाई देंगे।14 अगस्‍त 2020 को रिलीज होने वाली डायरेक्‍टर अभिषेक दुधैया की इस फिल्‍म में अजय आईएएफ विंग कमांडर विजय कार्णिक के रोल में नजर आएंगे जो कि 1971 में हुए भारत-पाक युद्ध के समय भुज एयरपोर्ट के इंचार्ज थे।कार्णिक और उनकी टीम ने महिलाओं की सहायता से भुज में नष्ट हो गई एयरस्ट्रिप फिर से बनाई थी। इसे भारत का 'पर्ल हॉर्बर मोमेंट' कहा गया है। इस एयरस्ट्रिप को पाकिस्तान ने बम फेंक कर नष्ट कर दिया था।कार्णिक ने निकट स्थित गांव की 300 महिलाओं को काम करने के लिए राजी किया था और उन महिलाओं ने एयरस्ट्रिप फिर बना दी थी जिससे इंडियन आर्मी के ऑफिसर्स सुरक्षित लैंड कर सकें। कार्णिक ने दो अन्य ऑफिसर्स, 50 एयरफोर्स सैनिक और 60 डिफेंस सिक्यॉरिटी कॉर्प्स के साथ यह काम किया था।</p><a href='../../../Output/output.html'> Back to Output page </a> </body></html>