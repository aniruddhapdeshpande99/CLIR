<!DOCTYPE html><html><body><h1>'आंखें 2' में अमिताभ बच्चन के साथ दिखेंगे सैफ अली खान!</h1><p><b>Authors : </b>No Author Specified</p><p><b>Published on : </b>30&#47;03&#47;2019, 12&#58;29&#58;48</p><p><b>Bollywood News: साल 2002 में आई फिल्म 'आंखें' के दूसरे पार्ट की कास्टिंग को फाइनल करने का प्रॉसेस अभी जारी है। फिलहाल सिर्फ अमिताभ बच्चन को ही इस फिल्म के लिए ऑफिशली साइन किया गया है।</b></p><img src="https://navbharattimes.indiatimes.com/thumb/msid-68642722,width-650,resizemode-4/weather.jpg" width="500" height="600"><p>करीना कपूर और सैफ के रिश्ते पर सारा ने कही यह बात
X
थ्रिलर फिल्म 'आंखें' के सालों बाद बनने जा रहे सीक्वल में सैफ अली खान भी अहम रोल निभाते दिखाई दे सकते हैं। रिपोर्ट्स की मानें तो पहली फिल्म में जो किरदार अक्षय कुमार ने निभाया था, वैसा ही रोल सैफ सीक्वल में प्ले करते दिखाई देंगे। हालांकि उनकी कास्टिंग को लेकर फिलहाल ऑफिशल बयान सामने नहीं आया है।रिपोर्ट्स की मानें तो अनीज बाजमी की इस फिल्म में सेकंड लीड के लिए सैफ अली खान को ऑफर दिया गया था। उन्हें रोल के लिए फाइनल किए जाने की बातें भी कही जा रही हैं। रिपोर्ट्स के अनुसार फिल्ममेकर्स ऐसे ऐक्टर को कास्ट करना चाहते थे जो अमिताभ से उम्र में छोटा हो। इसके साथ ही उन्होंने किरदार के लिए जो पैमाने तय किए थे उनमें सैफ परफेक्टली फिट बैठे। बता दें कि, इससे पहले अमिताभ और सैफ फिल्म 'आरक्षण' में साथ दिखे थे।इससे पहले खबर आई थी कि जैकलीन फर्नांडिस को 'आंखे 2' के लिए कास्ट किया गया है। रिपोर्ट्स में कहा गया था कि डायरेक्टर अनीज बाजमी ने अपनी फिल्म 'आंखे 2' के लिए जैकलीन से बात की है। यह भी कहा जा रहा है कि जैकलीन इसे लेकर उत्साहित हैं, क्योंकि कास्ट होने पर वह फिल्म में अकेली फीमेल लीड कैरेक्टर होंगी।बता दें कि, अब तक 'आंखे 2' के लिए सिर्फ अमिताभ बच्चन को ही ऑफिशली साइन किया गया है। ऐसे में अन्य रोल्स के लिए कौन फाइनल होता है, इसे लेकर अभी सिर्फ अफवाहों का बाजार ही गर्म दिखाई देता है।</p><a href='../../../Output/output.html'> Back to Output page </a> </body></html>