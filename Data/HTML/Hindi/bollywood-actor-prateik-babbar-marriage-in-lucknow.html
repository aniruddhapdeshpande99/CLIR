<!DOCTYPE html><html><body><h1>लखनऊ में एक-दूजे के हो जाएंगे प्रतीक बब्‍बर और सान्‍या सागर</h1><p><b>Authors : </b>No Author Specified</p><p><b>Published on : </b>22&#47;01&#47;2019, 20&#58;08&#58;10</p><p><b>Bollywood News: बॉलिवुड ऐक्‍टर प्रतीक बब्‍बर ने पिछले साल 22 जनवरी को अपनी गर्लफ्रेंड सान्‍या सागर के साथ सगाई की थी। ठीक एक साल बाद दोनों एक-दूजे के हो रहे हैं। दो रस्‍मों से दोनों की शादी होगी। आइए जानते हैं।</b></p><img src="https://navbharattimes.indiatimes.com/thumb/msid-67644368,width-650,resizemode-4/weather.jpg" width="500" height="600"><p>और बॉलिवुड ऐक्‍टर प्रतीक बब्‍बर लखनऊ में 22 और 23 जनवरी 2019 को शादी की रस्‍में अदा करेंगे। पिछले साल 2018 में 22 जनवरी को दोनों की सगाई हुई थी। शादी में परिवार के सदस्‍यों के अलावा, करीबी दोस्‍तों, बॉलिवुड और राजनीतिक हस्तियों के शामिल होने की चर्चा है। इसके अलावा रिसेप्‍शन मुंबई में रखे जाने की बात कही जा रही है।प्राइवेट सेरेमनी में होने वाली शादी की ये रस्‍में दो दिनों तक चलेंगी। इसमें दो रस्‍मों के अनुसार शादी होगी। इसके बाद मुंबई में रिसेप्‍शन रखा जाएगा। बता दें कि प्रतीक बब्‍बर की होने वाली दुल्‍हन सान्‍या सागर पेश से राइटर, डायरेक्‍टर और एडिटर हैं। उन्‍होंने निफ्ट से स्‍नात‍क किया। इसके बाद सान्‍या ने लंदन फिल्‍म एकेडमी से फिल्‍म मेकिंग में डिप्‍लोमा किया। वहीं प्रतीक बब्‍बर ने फिल्‍म 'जाने तू या जाने ना' से डेब्‍यू किया था। इसके बाद 'एक दीवाना था' और 'धोबी घाट' में अभिनय किया है।सान्‍या सागर के परिवार की बात करें, तो वह भी राजनैतिक परिवार से ताल्‍लुक रखतीं हैं। उनके पिता पवन सागर बहुजन समाज पार्टी (BSP) लीडर हैं। वहीं राज बब्‍बर वर्तमान समय में उत्‍तर प्रदेश कांग्रेस कमेटी के अध्‍यक्ष हैं। साथ ही उत्‍तर प्रदेश की राजनीति में भी वह काफी सक्रिय हैं। मीडिया रिपोर्ट्स के अनुसार प्रतीक बब्‍बर जल्‍दी ही सुशांत सिंह राजपूत और श्रद्धा कपूर की फिल्‍म ' छिछोरे' में नजर आएंगे। इस फिल्‍म का बैकग्राउंड इंजीनियरिंग कॉलेज का बताया जा रहा है।</p><a href='../../../Output/output.html'> Back to Output page </a> </body></html>