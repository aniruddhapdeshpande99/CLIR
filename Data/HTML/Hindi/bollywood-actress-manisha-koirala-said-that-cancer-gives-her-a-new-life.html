<!DOCTYPE html><html><body><h1>कैंसर ने मुझे जिंदगी को जीना सिखाया है, बोलीं बॉलिवुड ऐक्‍ट्रेस मनीषा कोइराला</h1><p><b>Authors : </b>No Author Specified</p><p><b>Published on : </b>27&#47;01&#47;2019, 20&#58;51&#58;57</p><p><b>Bollywood News: बॉलिवुड ऐक्‍ट्रेस मनीषा कोइराला हाल ही में 'जयपुर लिटरेचर फ‍ेस्टिवल' पहुंची। वहां उन्‍होंने एक सेशन लिया और उसमें 'कैंसर' पर चर्चा की। साथ ही इस बीमारी से जूझते वक्‍त के अपने अनुभवों को साझा किया। आइए जानते हैं इस बारे में।</b></p><img src="https://navbharattimes.indiatimes.com/thumb/msid-67712285,width-650,resizemode-4/weather.jpg" width="500" height="600"><p>ऐक्‍ट्रेस मनीषा कोइराला हाल ही में जयपुर में चल रहे लिटरेचर फेस्टिवल में पहुंची थीं। वहां एक सेशन जो कि उन्‍हीं पर आधारित था। वह उसे संबोधित कर रही थीं। उसी दौरान उन्‍होंने बताया कि जब उन्‍हें कैंसर हुआ, तब उन्‍होंने जिंदगी के सच्‍चे अर्थ को पहचाना। उन्‍होंने सीखा कि जिंदगी कैसे जीते हैं? यही वजह थी कि फिर उन्‍होंने कैंसर पर किताब 'हील्‍ड : हाउ कैंसर गेव मी ए न्‍यू लाइफ' लिखी।उन्‍होंने बताया कि इस किताब की शुरुआत ही मैंने जिंदगी को जीने से की है। मैंने लिखा ' मैं मरना नहीं चाहती हूं।' मनीषा ने बताया कि जब पहली बार उन्‍हें पता चला कि वह कैंसर से जूझ रही हैं, तो उन्‍होंने इस बिमारी से जूझ कर आगे निकलने वाले लोगों की कहानियों को ढूढ़ना शुरू किया। इसी दौरान उन्‍हें क्रिकेटर युवराज सिंह और ऐक्‍ट्रेस लीजा रे की स्‍टोरी को जानने का मौका मिला। इसके बाद मैंने कभी भी पीछे मुड़कर नहीं देखा और इस बीमारी से जीतने की ठान ली।उन्‍होंने कहा कि ऐसी परेशानियां जीवन में आपको बहुत कुछ सिखाने के लिए आती हैं। खासतौर पर जीवन का महत्‍व और यह भी सिखाती हैं कि जीवन में इन कठिन पर‍िस्थितयों से आपको लड़ना कैसे है? मनीषा ने कहा कि अपनी किताब के जरिए भी वह लोगों को यही संदेश देना चाहती हैं कि कैंसर का मतलब आपका जीवन खत्‍म हो गया है। ऐसा हरगिज नहीं होता। आपको बस जिंदगी को और भी जिंदादिली से जीना होता है। खुद को संवारने की जरूरत होती है।बता दें कि फिल्‍म 'सौदागर' से मनीषा से अपने फिल्‍मी करियर की शुरुआत की थी। इसके बाद '1942 : ए लव स्‍टोरी,' 'धनवान,' 'संगदिल सनम,' 'मिलन,' 'खामोशी,' 'सनम,' 'गुप्‍त,' 'लोहा,' 'दिल दीवाना माने ना,' 'युगपुरुष' और 'मन' जैसी दर्जनों फिल्‍मों में अभिनय किया। दर्शकों ने इनकी प्‍यारी मुस्‍कुराहट और ऐक्टिंग को भी खूब प्‍यार और सराहना दी।</p><a href='../../../Output/output.html'> Back to Output page </a> </body></html>