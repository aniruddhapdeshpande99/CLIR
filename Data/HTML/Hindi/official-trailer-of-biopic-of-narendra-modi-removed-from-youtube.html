<!DOCTYPE html><html><body><h1>मोदी की बायॉपिक का ऑफिशल ट्रेलर यू-ट्यूब से हटाया गया</h1><p><b>Authors : </b>No Author Specified</p><p><b>Published on : </b>16&#47;04&#47;2019, 21&#58;54&#58;19</p><p><b>Bollywood News: यू-ट्यूब पर फिल्म 'पीएम नरेंद्र मोदी' का ऑफिशल ट्रेलर सर्च करने पर वह नहीं दिख रहा है। माना जा रहा है कि इसे चुनाव आयोग के आदेश पर हटाया गया है।</b></p><img src="https://navbharattimes.indiatimes.com/thumb/msid-68910991,width-650,resizemode-4/weather.jpg" width="500" height="600"><p>स्टारर 'पीएम नरेंद्र मोदी' की बायॉपिक लंबे समय से रिलीज के लिए लटकी हुई है। रिलीज से ऐन पहले इसपर स्टे लगा दिया गया था। सोमवार को सुप्रीम कोर्ट ने चुनाव आयोग को फिल्म देखकर इसपर इस हफ्ते के अंत तक फैसला लेने का निर्देश दिया है। इसी बीच फिल्ममेकर्स के लिए एक बुरी खबर आई है। बता दें कि फिल्म का ऑफिशल ट्रेलर यू-ट्यूब से हटा लिया गया है।यू-ट्यूब पर फिल्म 'पीएम नरेंद्र मोदी' का ऑफिशल ट्रेलर सर्च करने पर वह नहीं दिख रहा है। माना जा रहा है कि इसे चुनाव आयोग के आदेश पर हटाया गया है। चुनाव आयोग के आदेश के अनुसार चुनाव आचार संहिता के कारण किसी भी प्रकार का पोस्टर या प्रचार सामग्री जिसमें किसी प्रत्याशी या उससे जुड़ी जानकारियों का जिक्र हो उसे इलेक्ट्रॉनिक मीडिया में प्रत्यक्ष या परोक्ष रूप में प्रसारित करने की अनुमति नहीं होगी। यह आदेश उन सभी इलाकों में लागू होगा जहां पर आचार संहिता लगाई गई हो।यू-ट्यूब पर ऑफिशल ट्रेलर सर्च करने पर कॉन्टेंट नॉट अवेलेबल दिखाई दे रहा है।बता दें कि यह फिल्म पहले 5 अप्रैल को रिलीज होनी थी। इसके बाद इसकी रिलीज डेट 11 अप्रैल कर दी गई थी। रिलीज के ऐन पहले फिल्म की रिलीज फिर लटक गई। अब हर किसी को फिल्म पर चुनाव आयोग के फैसले का इंतजार है।</p><a href='../../../Output/output.html'> Back to Output page </a> </body></html>