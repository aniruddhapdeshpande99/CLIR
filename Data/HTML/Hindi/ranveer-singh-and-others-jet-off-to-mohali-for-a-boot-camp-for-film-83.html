<!DOCTYPE html><html><body><h1>फिल्म 83 की तैयारी के लिए रणवीर सिंह और अन्य ऐक्टर्स जाएंगे मोहाली</h1><p><b>Authors : </b>No Author Specified</p><p><b>Published on : </b>02&#47;02&#47;2019, 11&#58;12&#58;48</p><p><b>Bollywood News: डायरेक्टर कबीर खान भारत के महान क्रिकेटर कपिल देव की बायॉपिक बनाने जा रहे हैं। '83' नाम की इस फिल्म में रणवीर सिंह, कपिल देव की भूमिका निभा रहे हैं और यह 1983 में भारतीय क्रिकेट टीम के वर्ल्ड कप जीतने पर आधारित होगी।</b></p><img src="https://navbharattimes.indiatimes.com/thumb/msid-62936266,width-650,resizemode-4/weather.jpg" width="500" height="600"><p>X
X
अपनी अगली फिल्म '83' की शूटिंग के लिए पूरी तरह तैयार हैं। यह फिल्म क्रिकेटर कपिल देव की बायॉपिक है और यह 1983 में भारतीय क्रिकेट टीम के वर्ल्ड कप जीतने पर आधारित है। इस फिल्म की तैयारी में कबीर खान कोई भी कसर बाकी नहीं छोड़ना चाहते हैं। फिल्म में कपिल देव की भूमिका रणवीर सिंह निभा रहे हैं।फिल्म का पहला शेड्यूल शुरू होने वाला है और उसकी तैयारी के लिए पूरी कास्ट को खास तैयारी कराई जा रही है। इसके लिए मोहाली में एक बूट कैम्प का आयोजन किया जा रहा है। बताया जा रहा है कि अप्रैल में होने वाला यह बूट कैम्प 15 दिन का होगा। इस बूट कैम्प में कास्ट के अलावा कपिल देव, यशपाल शर्मा, मदन लाल और कई अन्य रणजी प्लेयर्स भाग लेने वाले हैं।कैंप में क्रिकेटर्स सभी ऐक्टर्स को क्रिकेट के गुर और तकनीक सिखाएंगे। इसके बाद क्रिकेटर्स को अभी रणजी ट्रोफी में खेल रहे क्रिकेटरों के साथ खिलाया जाएगा। ट्रेनिंग कैम्प से पहले सभी ऐक्टर्स को फरवरी के अंत में क्रिकेटरों से मिलवाया भी जाएगा।बताया जा रहा है कि फिल्म में 11 ऐक्टर्स मुख्य भूमिका में होंगे। इनमें साउथ के स्टार जीवा क्रिकेटर कृष्णमचारी श्रीकांत, ऐमी विर्क क्रिकेटर बलविंदर सिंह संधू और साहिल खट्टर क्रिकेटर सैयद किरमानी की भूमिका में नजर आएंगे। कबीर खान की इस तैयारी को देखते हुए तो यही कहा जा सकता है कि इस फिल्म को देखना काफी दिलचस्प होगा।</p><a href='../../../Output/output.html'> Back to Output page </a> </body></html>