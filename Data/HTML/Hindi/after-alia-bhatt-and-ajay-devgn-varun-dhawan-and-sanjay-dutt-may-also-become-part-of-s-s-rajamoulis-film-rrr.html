<!DOCTYPE html><html><body><h1>'बाहुबली' के मेकर राजामौली की RRR में आलिया के बाद वरुण धवन और संजय दत्त की एंट्री!</h1><p><b>Authors : </b>No Author Specified</p><p><b>Published on : </b>24&#47;03&#47;2019, 12&#58;42&#58;35</p><p><b>Bollywood News: राजामौली की अपकमिंग फिल्म में आलिया और अजय के कंफर्म होने के बाद दो और बीटाउन सितारों की एंट्री की खबर आई है।</b></p><img src="https://navbharattimes.indiatimes.com/thumb/msid-68545731,width-650,resizemode-4/weather.jpg" width="500" height="600"><p>फिल्म 'बाहुबली' के डायरेक्टर एस एस राजामौली की फिल्म RRR (रामा राज्य रावणम) में आलिया भट्ट और अजय देवगन की एंट्री कन्फर्म हो चुकी है। अब खबर है कि इस मूवी में दो और बॉलिवुड ऐक्टर्स को कास्ट किया जा सकता है।रिपोर्ट्स की मानें तो फिल्म के लिए वरुण धवन और संजय दत्त को अप्रोच किया गया था। कहा जा रहा है कि दोनों की ओर से प्रॉजेक्ट के लिए हामी भी भर दी गई है। हालांकि, ऑफिशल तौर पर इसके बारे में कोई बयान नहीं दिया गया है।फिल्म की शूटिंग पुणे में शुरू हो चुकी है। 'RRR' को 30 जुलाई 2020 में सिनेमाघरों में रिलीज किया जाएगा। 'बाहुबली' के पहले और दूसरे पार्ट की बंपर सफलता के बाद ऑडियंस को इस फिल्म से भी काफी उम्मीदें हैं।बता दें कि, फिल्म 'RRR' एक फिक्शनल कहानी है जो दो स्वतंत्रता सेनानियों अल्लूरी सीतारामा राजू और कोमाराम भीम के जीवन को दिखाएगी। देश को स्वतंत्रता मिलने से पहले 1920 के दौर में इन दोनों के दिल्ली में बीते जीवन को भी इसमें दिखाया जाएगा।राजामौली की इस मूवी में आलिया भट्ट और अजय देवगन के साथ ही साउथ के सुपरस्टार रामचरण तेजा, जूनियर एनटी रामाराव अहम रोल में दिखाई देने वाले हैं।</p><a href='../../../Output/output.html'> Back to Output page </a> </body></html>