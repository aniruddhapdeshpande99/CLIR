<!DOCTYPE html><html><body><h1>डिजाइनर मनीष मल्होत्रा को आज भी याद आती हैं Sridevi</h1><p><b>Authors : </b>No Author Specified</p><p><b>Published on : </b>20&#47;04&#47;2019, 20&#58;41&#58;43</p><p><b>Bollywood News: श्रीदेवी को फिल्म 'कलंक' में कास्ट किया गया था, हालांकि उनके अचानक निधन के बाद रोल माधुरी दीक्षित ने निभाया। फिल्म में लीड ऐक्ट्रेसेस के कपड़े डिजाइन करने वाले मनीष मल्होत्रा ने बताया कि उन्होंने श्रीदेवी को कितना मिस किया।</b></p><img src="https://navbharattimes.indiatimes.com/thumb/msid-67114989,width-650,resizemode-4/weather.jpg" width="500" height="600"><p>13 साल की उम्र में श्रीदेवी ने किया रजनीकांत की मां का रोल
X
बॉलिवुड की दिग्गज ऐक्ट्रेस श्रीदेवी की मौत किसी सदमे से कम नहीं थी। उनके जाने के बाद फैन्स उनकी बेटी में ही उनकी झलक ढूंढने लगे। कई बार ऐसा हुआ, जब जाह्नवी कपूर ने श्रीदेवी के लुक को कैरी कर उनकी याद दिलाई। यहां हम आपको दिखा रहे हैं 'धड़क' से डेब्यू करने वाली जाह्नवी के 5 ऐसे लुक, जिसमें श्रीदेवी की झलक दिखाई देती है।
इस साल श्रीदेवी को उनकी फिल्म मॉम (MOM) में बेहतरीन प्रदर्शन के लिए नेशनल फिल्म अवॉर्ड से नवाजा गया। श्रीदेवी के निधन के बाद इस अवॉर्ड को लेना परिवार के लिए बेहद भावुक पल था। इस अवॉर्ड को रिसीव करने जब उनकी बेटी जाह्नवी अपने मां की साड़ी में पहुंचीं तो उन्हें देखकर एक पल के लिए श्रीदेवी की याद आ गई।
'मेरे हाथों में नौ नौ चुड़ियां हैं' यह गाना तो आपको जरूर याद होगा। हाल ही में जाह्नवी एक फंक्शन के दौरान मांग टिका के साथ इसी ही ट्रेडिशनल लुक में नजर आईं।
मिस्टर इंडिया में ब्लू कलर की साड़ी में सभी को अपना दीवाना बनाने वालीं श्रीदेवी का वो 'आई लव यू' वाला गाना भला किसे याद नहीं होगा। हाल ही में जाह्नवी भी ऐसी ही एक नीली साड़ी में नजर आईं जिसमें वह अपनी मां की टु कॉपी लग रही थीं।
फिल्म 'इंग्लिश विंग्लिश' में श्रीदेवी का लुक और 'धड़क' में जाह्नवी का यह लुक हैं न एक जैसा?
जाह्नवी ने मां के सफेद कुर्ते और गुलाबी दुपट्टे के कॉम्बिनेशन के साथ दिखी। इसमें वह बिल्कुल अपनी मां जैसी दिखाई दे रही थी।
फिल्म 'कलंक' में लीड ऐक्ट्रेसेस की ड्रेसेस को काफी सराहना मिल रही है। फीमेल लीड्स के लिए कपड़े फेमस डिजाइनर मनीष मल्होत्रा ने डिजाइन किए थे, जो दिवंगत ऐक्ट्रेस श्रीदेवी के काफी अच्छे दोस्त थे। श्रीदेवी यदि जिंदा होती तो दर्शक उन्हें उस रोल में देख पाते जिसे माधुरी ने निभाया है। एक इंटरव्यू के दौरान मनीष मल्होत्रा ने बताया कि कैसे शूट के दौरान और फिल्म देखने के दौरान भी उन्हें बार-बार श्रीदेवी की याद आती थी।रिपोर्ट्स के अनुसार, एक इंटरव्यू के दौरान मनीष मल्होत्रा ने कहा कि 'कलंक' और उसके किरदारों व उनके कपड़ों को लेकर चर्चा शुरू ही हुई थी कि श्रीदेवी के निधन की खबर आ गई। उन्होंने बताया कि सेट पर कई बार ऐसे मौके आते थे जब वह दिवंगत ऐक्ट्रेस के बारे में सोचते थे। उनके दिमाग में ख्याल आते थे कि अगर वह सेट पर होतीं तो वे दोनों जूलरी और कपड़ों को लेकर बात कर रहे होते।मनीष मल्होत्रा ने आगे कहा कि फिल्म देखने के दौरान भी वह श्रीदेवी के बारे में कई बार सोचते रहे। उन्होंने कहा कि एक साल हो जाने के बाद भी इस बात को स्वीकार कर पाना मुश्किल है कि श्रीदेवी अब इस दुनिया में नहीं हैं। मनीष मल्होत्रा ने कहा कि वह हमेशा उनके बारे में सोचते रहते हैं।बता दें कि, श्रीदेवी का फरवरी 2018 में ऐक्सिडेंटल ड्राउनिंग के कारण देहांत हो गया था। अचानक हुई इस घटना से श्रीदेवी के परिवार, फैन्स और दोस्तों को भी काफी झटका लगा था। मनीष मल्होत्रा श्रीदेवी के करीबी दोस्तों में से एक माने जाते थे। शायद यही वजह है कि ऐक्ट्रेस के जाने के बाद भी वह उनकी बेटियों खुशी और जाह्नवी का काफी ध्यान रखते हैं।</p><a href='../../../Output/output.html'> Back to Output page </a> </body></html>