<!DOCTYPE html><html><body><h1>जानें, किन सितारों ने Ranveer Singh को हिन्दी फिल्मों का हीरो बनने के लिए किया प्रेरित</h1><p><b>Authors : </b>No Author Specified</p><p><b>Published on : </b>22&#47;01&#47;2019, 09&#58;57&#58;16</p><p><b>Bollywood News: आज रणवीर सिंह ने बॉलिवुड में एक अलग पहचान बना ली है। हालिया फिल्म 'सिंबा' की सफलता का जश्न मना रहे रणवीर ने अपने इंटरव्यू में बताया कि किन स्टार्स ने उन्हें ऐक्टर बनने के लिए प्रेरित किया।</b></p><img src="https://navbharattimes.indiatimes.com/thumb/msid-67525214,width-650,resizemode-4/weather.jpg" width="500" height="600"><p>X
X
आज रणवीर सिंह बॉलिवुड के सफल ऐक्टर्स में से एक बन चुके हैं और इन दिनों वह अपनी लेटेस्ट फिल्म ' सिंबा ' की सफलता को इंजॉय कर रहे हैं। अब रणवीर अपनी अगली फिल्म ' गली बॉय ' में अपने पावरफुल ऐक्ट का जलवा दिखाने की तैयारी में जुटे हैं।जोया अख्तर की फिल्म में रणवीर सिंह मुंबई की गलियों में रहने वाले स्ट्रीट रैपर की भूमिका निभाई है, जिसमें उनके ऑपोज़िट नजर आ रही हैं आलिया भट्ट। जहां फिल्म के दो गाने (असली हिर हॉप और अपना टाइम आएगा) रिलीज़ हो चुके हैं वहीं इस फिल्म के दो गाने और रिलीज़ होनेवाले हैं।बॉक्स ऑफिस पर सफलता के बारे में बातें करते हुए अपने हालिया इंटरव्यू में रणवीर ने कहा, 'मैं फिल्में देखता और उस वक्त के हीरो की तरह बनना चाहता था और इन्ही चीजों ने मुझे फिल्मों में जाने के लिए प्रेरित किया। अमिताभ बच्चन , गोविन्दा, अनिल कपूर, अक्षय (कुमार) सर, अजय (देवगन) सर, खान्स (आमिर, शाहरुख, सलमान), संजय दत्त औऱ रितिक रोशन सर...ये ऐसे लोग हैं जिन्होंने मुझे व्यक्तिगत तौर पर मिलकर मुझे हिन्दी फिल्मों के हीरो बनने के लिए प्रेरित किया। जब मैं बच्चा था तभी से मेरे दिमाग में प्लान्स और आइडियाज़ बन रहे थे। मैं हमेशा से हीरो बनना चाहता था, जो कि आज मैं हूं।'उन्होंने आगे कहा, 'मेरे पापा के एक क्लोज़ फ्रेंड एक थिअटर के मालिक हैं। जब उनके पास सिंबा के स्टैंडीज़ आए तो उन्होंने यह बताने के लिए फोन किया यह बिल्कुल एक सपने जैसा था। उन्होंने मुझे बढ़ते हुए देखा है और अचानक मैं स्टैंडीज़ (सिनेमाहॉल के बाहर खड़ा पोस्टर) पर था। मेरे लिए भी यह फीलिंग काफी खुशियों से भरा था। आज जो मैं हिन्दी फिल्मों में हूं वह मेरा सपना था। आज मैं वहां हूं जिसका मैंने सपना देखा था। इस लेवल पर सिंबा मेरी पहली फिल्म है।'बता दें कि उनकी अगली फिल्म 'गली बॉय' 14 फरवरी को रिलीज़ हो रही है, जिसमें आलिया के अलावा कल्कि कोचलिन भी हैं। फिल्म से काफी उम्मीदें हैं। इस फिल्म के लिए उन्होंने अपना आवाज में रैप भी गाया है।</p><a href='../../../Output/output.html'> Back to Output page </a> </body></html>