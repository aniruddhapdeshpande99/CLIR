<!DOCTYPE html><html><body><h1>देशभक्ति से भरपूर है 'केसरी' का नया गाना 'तेरी मिट्टी', सुनकर आ जाएंगे आंसू</h1><p><b>Authors : </b>No Author Specified</p><p><b>Published on : </b>15&#47;03&#47;2019, 21&#58;20&#58;22</p><p><b>Bollywood News: अक्षय कुमार की आने वाली फिल्म 'केसरी' का नया गाना रिलीज हुआ है। गाने को मनोज मुंतशिर ने लिखा है और अर्को ने कम्पोज किया है। बी प्राक ने इस गाने को गाया है।</b></p><img src="https://navbharattimes.indiatimes.com/thumb/msid-68431121,width-650,resizemode-4/weather.jpg" width="500" height="600"><p>Dedicated to the unsung heroes - the ballad of #Kesari soldiers! #TeriMitti out now - https://t.co/NtC5gxIXkt… https://t.co/6aOpCgdfmV — Akshay Kumar (@akshaykumar) 1552642538000
सारागढ़ी की लड़ाई पर बेस्ड अक्षय कुमार की फिल्म ' केसरी ' का नया गाना 'तेरी मिट्टी' रिलीज हुआ है। यह गाना देश को प्यार करने वाले और उस पर अपने प्राणों का त्याग करने वाले जवानों के लिए भावुक श्रद्धांजलि है।यह गाना देशभक्ति की भावनाओं का बढ़ाता है। इसका शानदार म्यूजिक और शब्द सुनने वालों की आंखों में आंसू ला देंगे। गाने को मनोज मुंतशिर ने लिखा है और अर्को ने कम्पोज किया है। बी प्राक ने इस गाने को गाया है।बताते चलें कि सारागढ़ी की लड़ाई में रेजिमेंट के 21 सिख सैनिकों ने 10,000 अफगानियों का बहादुरी से सामना किया था। अक्षय कुमार ने फिल्म में हवलदार ईशर सिंह का किरदार निभाया है जिन्होंने इस लड़ाई में हिस्सा लिया था। अक्षय कुमार के साथ फिल्म में परिणीति चोपड़ा भी नजर आएंगी। फिल्म 21 मार्च को रिलीज हो रही है।वहीं एक दिन पहले परिणीति चोपड़ा ने फिल्म की एक तस्वीर शेयर की थी। जिसमें उनका और अक्षय का बेहद प्यारा अंदाज देखने को मिला। अब तक सामने आईं ज्यादातर तस्वीरों और विडियोज में अक्षय कुमार का ऐक्शन अवतार ही देखने को मिला था।</p><a href='../../../Output/output.html'> Back to Output page </a> </body></html>