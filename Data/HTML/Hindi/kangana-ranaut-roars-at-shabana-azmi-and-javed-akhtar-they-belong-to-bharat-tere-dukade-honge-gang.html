<!DOCTYPE html><html><body><h1>पुलवामा हमला: अब शबाना-जावेद पर भड़कीं कंगना, कहा-यह लोग 'भारत तेरे टुकड़े होंगे' गैंग के समर्थक हैं</h1><p><b>Authors : </b>No Author Specified</p><p><b>Published on : </b>15&#47;02&#47;2019, 20&#58;04&#58;04</p><p><b>Bollywood News: पुलवामा में हुए आतंकी हमले के बाद देश लहुलुहान है, हर किसी के भीतर गुस्सा फूट रहा है, ऐसा ही गुस्सा अभिनेत्री कंगना रानौत की बातों में भी साफ नजर आया... हमले से आहत हुई कंगना ने कहा कि अब पाकिस्तान को बैन करना फोकस नहीं होना चाहिए, बल्कि पकिस्तान की बर्बादी ही मकसद होना चाहिए।</b></p><img src="https://navbharattimes.indiatimes.com/thumb/msid-68032608,width-650,resizemode-4/weather.jpg" width="500" height="600"><p>पुलवामा अटैक: राजनाथ ने शहीद के शव को दिया कंधा
X
X
के जवानों पर हुए अब तक के सबसे भयानक हमले से पूरा देश सदमे में है। जम्मू-श्रीनर नैशनल हाईवे पर पुलवामा जिले के अवंतिपुरा के पास स्थित लेथपुरा में एक आत्मघाती हमलावर द्वारा वाहन में विस्फोटक भरकर सुरक्षा बलों के काफिले में से एक वाहन पर हमला किया गया। इस बर्बर हमले में 40 सीआरपीएफ के जवान शहीद हो गए। इस हमले से पूरा देश गुस्से की आग में सुलग रहा है, पिछले 24 घंटों में बॉलिवुड के सितारों ने भी अपना गुस्सा जाहिर किया।इस हमले पर अभिनेत्री कंगना रनौत ने गहरा शोक जताते हुए कहा, 'पाकिस्तान ने न सिर्फ हमारे देश की सुरक्षा पर हमला किया है, बल्कि इस हमले के जरिए उन्होंने हमें खुले-आम चुनौती भी दी है, हमारे आत्मसम्मान को गहरी चोट पहुंचाई है और देश का बड़ा अपमान किया है। ऐसे में अब हमें एक निर्णायक कदम उठाना पड़ेगा, वरना हमारी चुप्पी को हमारी कायरता समझ लिया जाएगा। आज भारत लहूलुहान है... ऐसे में जो भी अहिंसा और शांति की बात करेगा उन सभी के मुंह को काला किया जाना चाहिए, फिर उन्हें गधे पर बिठाकर सरेआम सड़क पर घुमाना चाहिए और उन्हें तमाचे रसीद करने चाहिए।जब कंगना से जावेद अख्तर और शबाना आजमी द्वारा कराची में पिता कैफी आजमी की जन्म शताब्दी से जुड़े जश्न के एक कार्यक्रम में नहीं जाने के बारे में पूछा गया तो उन्होंने कहा, 'शबाना आजमी द्वारा सांस्कृतिक आदान-प्रदान पर रोक लगाने का फैसला हैरानगी भरा है। यह वही लोग हैं जो 'भारत तेरे टुकड़े होंगे गैंग' के समर्थक हैं। जब उरी हमले के बाद पाकिस्तान के कलाकारों पर बंदिशें लगाई जा चुकी हैं, तो ऐसे में कराची में कार्यक्रम का आयोजन करने का क्या तुक है? अब वह (शबाना_जावेद) अपना चेहरा बचाने की कोशिश कर रहे हैं। फिल्म इंडस्ट्री ऐसे देशद्रोहियों से भरी पड़ी है, जो दुश्मनों का हौसला बढ़ाते रहते हैं। अब वक्त आ गया है कि कोई ठोस और निर्णायक कदम उठाया जाए। पाकिस्तान पर पाबंदी लगाना हमारा फोकस नहीं होना चाहिए, बल्कि पाकिस्तानी की बर्बादी हमारा मकसद होना चाहिए।'बॉलिवुड के कई और सितारों ने भी इस आतंकवादी हमले की निंदा करते हुए इसे एक कायराना हरकत करार दिया है। कंगना को जैसे ही जम्मू कश्मीर के पुलवामा जिले में हुए इस शॉकिंग हमले के बारे में पता चला उन्होंने 'मणिकर्णिका' की कामयाबी का जश्न मनाने के लिए रखी जानी वाली पार्टी को कैंसल कर दिया।बता दें, पुलवामा हमले में अब 49 जवान शहीद हो हुए हैं। जावेद अख्तर और शबाना आजमी ने पुलवामा में हुए आंतकी हमले के विरोध में करांची आर्ट काउंसिल के प्रोग्राम में जाने का प्लान रद्द कर दिया है। पाकिस्तान के करांची में होने वाले दो दिवसीय करांची आर्ट काउंसिल के उद्घाटन में जावेद और शबाना को इंवाइट किया गया था। शाहरुख खान, प्रियंका चोपड़ा, सलमान खान, आमिर खान, आलिया भट्ट, रणवीर सिंह, अक्षय कुमार, तापसी पन्नू और अजय देवगन सहित कई और बॉलिवुड की हस्तियों ने इस हमले की कड़ी निंदा की।</p><a href='../../../Output/output.html'> Back to Output page </a> </body></html>