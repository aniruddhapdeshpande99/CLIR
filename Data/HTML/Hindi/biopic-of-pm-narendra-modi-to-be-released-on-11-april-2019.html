<!DOCTYPE html><html><body><h1>सुप्रीम कोर्ट ने खारिज की 'पीएम नरेंद्र मोदी' पर स्टे की याचिका, फिल्म को मिली नई रिलीज डेट</h1><p><b>Authors : </b>No Author Specified</p><p><b>Published on : </b>05&#47;04&#47;2019, 21&#58;12&#58;14</p><p><b>Bollywood News: विवेक ओबेरॉय ने ट्वीट करके फिल्म का नया पोस्टर शेयर किया है। इसके साथ ही फिल्म की नई रिलीज डेट भी बताई है। विवेक ने इंडियन जूडिशरी को धन्यवाद भी कहा है।</b></p><img src="https://navbharattimes.indiatimes.com/thumb/msid-68744433,width-650,resizemode-4/weather.jpg" width="500" height="600"><p>Thank you to each and every one of you for your blessings, love and support. Thank you to the Indian Judiciary. We… https://t.co/kAVNX3NNh9 — Vivek Anand Oberoi (@vivekoberoi) 1554473187000
ने प्रधानमंत्री नरेंद्र मोदी पर बनी बायॉपिक की रिलीज पर स्टे की मांग वाली एक याचिका पर तुंरत सुनवाई करने से शुक्रवार को इनकार कर दिया। चीफ जस्टिस रंजन गोगोई की अध्यक्षता वाली बेंच ने कहा, ‘कौन सी बायॉपिक? हमने इसे नहीं देखा है। शायद वीकेंड पर हम इसे देखेंगे, फिर आपको बताएंगे।’ इसके बाद फिल्म मेकर्स ने फिल्म की नई रिलीज डेट की भी घोषणा कर दी है।इस याचिका पर तत्काल सुनवाई की मांग करने वाले वकील से बेंच ने कहा कि इस पर नियमित क्रम से सुनवाई की जाएगी। इस याचिका में आगामी लोकसभा चुनाव खत्म होने तक बायॉपिक की रिलीज पर रोक लगाने की मांग की गई है। याचिका में आरोप लगाया कि इसे ‘दर्शकों और मतदाताओं का चालाकी से मन बदलने और प्रभावित करने’ के लिए बनाया गया है। विवेक ओबेरॉय ने ट्वीट करके फिल्म का नया पोस्टर शेयर किया है जिसमें फिल्म की नई रिलीज डेट 11 अप्रैल लिखी हुई है। इसके साथ ही विवेक ने इंडियन जूडिशरी को शुक्रिया भी कहा।‘पीएम नरेंद्र मोदी’ 5 अप्रैल को रिलीज होनी थी। उसके प्रड्यूसर संदीप सिंह ने गुरुवार को बताया था कि अगले आदेश तक रिलीज को स्थगित कर दिया गया है। मध्य प्रदेश हाई कोर्ट की इंदौर पीठ ने बुधवार को रिलीज पर रोक लगाने की मांग वाली याचिका खारिज कर दी थी।</p><a href='../../../Output/output.html'> Back to Output page </a> </body></html>