<!DOCTYPE html><html><body><h1>सर्जिकल स्ट्राइक का सबूत मांगने वालों को अक्षय कुमार का करारा जवाब</h1><p><b>Authors : </b>No Author Specified</p><p><b>Published on : </b>08&#47;03&#47;2019, 08&#58;46&#58;50</p><p><b>Bollywood News: विवादित मुद्दों को लेकर चुप रहने वाले अभिनेता अक्षय कुमार ने भारतीय वायुसेना द्वारा बालकोट में किए गए सर्जिकल स्ट्राइक पर सबूत मांगने वालों को करारा जवाब दिया है।</b></p><img src="https://navbharattimes.indiatimes.com/thumb/msid-68312990,width-650,resizemode-4/weather.jpg" width="500" height="600"><p>X
X
के बाद हुए सर्जिकल स्ट्राइक को लेकर इन दिनों देश दो हिस्सों में बंट गया है। एक तरफ जहां विपक्ष लगातार सरकार और सेना को सवालों के कटघरे में खड़ा कर भारतीय वायुसेना द्वारा की गई सर्जिकल स्ट्राइक का सबूत मांग रहा है तो वहीं राजनेताओं के साथ-साथ सोशल मीडिया पर बना एक समूह भी सर्जिकल स्ट्राइक पर सवाल उठाकर सरकार से सबूत मांग रहा है।सेना के वीर जवानों से जुड़े मामलों को लेकर बॉलिवुड अभिनेता अक्षय कुमार ने इस मामले में खुलकर कहा, 'मुझे सबूत नहीं चाहिए और उम्मीद करता हूं कि बाकी लोग भी ऐसा ना करें। मेरे हिसाब से भारत देश के वीर जवान और आर्मी पर किसी को कोई सवाल नहीं उठाना चाहिए। जवान अपना सुख-सुकून छोड़कर हमारी सुरक्षा करते हैं, ताकि हम अपने घरों में चैन की नींद सो सकें। ऐसे में उन जवानों की वीरता का हम सबूत कैसे मांग सकते हैं।'अक्षय आगे बताते हैं, 'भारत के वीर ऐप के ज़रिए लगातार देश के लिए शहीद हुए परिवारों की मदद करने की कोशिश जारी है। हमने अभी तक लगभग 600 शहीदों के परिवार की मदद की है। हर शहीद के परिवार को 15 लाख की मदद दी गई है। अब हम उम्मीद कर रहे हैं कि कारगिल युद्ध या दूसरी लड़ाइयों में जो देश के वीर जवान विकलांग हुए हैं और अब दिव्यांग जिंदगी जी रहे हैं, कोशिश है कि हम विकलांग सैनिकों से भी जुड़ें और उनकी भी मदद करें। इस बारे में सरकार से भी हमारी बातचीत चल रही है।'अक्षय कुमार इन दिनों अपनी रिलीज़ के लिए तैयार फिल्म 'केसरी' के प्रमोशन में बिजी हैं। फिल्म में परिणीति चोपड़ा की भी अहम भूमिका है। यह फिल्म 21 मार्च को देशभर के सिनेमाघरों में रिलीज़ होगी। अक्षय कुमार और परिणीति चोपड़ा स्टारर ' केसरी का निर्देशन अनुराग सिंह ने किया है। सारागढ़ी युद्ध पर बेस्ड इस फिल्म में दिखाया गया है कि इस लड़ाई में रेजिमेंट के 21 सिख सैनिकों ने 10,000 अफगानियों का बहादुरी से सामना किया था। लड़ाई में हिस्सा लेने वाले हवलदार ईशर सिंह के किरदार को अक्षय कुमार निभाते दिखेंगे।</p><a href='../../../Output/output.html'> Back to Output page </a> </body></html>