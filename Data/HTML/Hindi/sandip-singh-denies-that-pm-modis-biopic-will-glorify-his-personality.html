<!DOCTYPE html><html><body><h1>प्रड्यूसर ने कहा, प्रेरक कहानी है इसलिए बन रही है पीएम की बायॉपिक</h1><p><b>Authors : </b>No Author Specified</p><p><b>Published on : </b>19&#47;01&#47;2019, 18&#58;10&#58;06</p><p><b>Bollywood News: पीएम मोदी की बायॉपिक का पोस्टर रिलीज होने के बाद से फिल्म की चर्चा है। फिल्म के प्रड्यूसर का कहना है कि वह ये फिल्म इसलिए बना रहे हैं क्योंकि इसमें अच्छी कहानी है। जानिए, फिल्म के बारे में और क्या कहा।</b></p><img src="https://navbharattimes.indiatimes.com/thumb/msid-67602288,width-650,resizemode-4/weather.jpg" width="500" height="600"><p>फर्स्ट लुक: देखें, पीएम नरेंद्र मोदी पर बनी बायोपिक का पोस्टर
X
दिनों रिलीज हुई फिल्म 'द ऐक्सिडेंटल प्राइम मिनिस्टर' के बाद अब दर्शक पीएम नरेन्द्र मोदी की बायॉपिक का इंतजार कर रहे हैं। हाल ही में इस फिल्म का पोस्टर जारी किया गया था जिसमें ऐक्टर विवेक ओबेरॉय मोदी की भूमिका में नजर आ रहे हैं। फिल्म के बारे में फिल्म के प्रड्यूसर संदीप सिंह ने जूमटीवी डॉट कॉम से खास बातचीत की।फिल्म का पोस्टर रिलीज होने के बाद से ही फिल्म की काफी चर्चा हो रही है। जल्द ही फिल्म की शूटिंग भी शुरू होने वाली है। इस बारे में जब संदीप सिंह ये पूछा गया कि क्या यह फिल्म नरेंद्र मोदी के व्यक्तित्व को बढ़ा-चढ़ाकर दिखाएगी। इसपर संदीप ने जवाब दिया कि यह फिल्म प्रधानमंत्री के व्यक्तित्व को बढ़ा-चढ़ाकर दिखाने के लिए नहीं बल्कि एक अच्छी कहानी को दिखाने के लिए बनाई जा रही है।संदीप ने कहा, 'मैंने अलीगढ़, सरबजीत और मेरी कॉम बनाई है। मुझे नहीं लगता कि उन फिल्मों में हमने ऐसा किया था। जो भी सच था वह लोगों को दिखाया गया। मुझे नहीं लगता कि भाग मिल्खा भाग में हमने उनका गुणगान किया या फिर सूरमा एक प्लेयर का गुणगान करने के लिए बनाई गई थी। इसलिए मुझे नहीं लगता कि यह फिल्म किसी के व्यक्तित्व का गुणगान करने के लिए बनाई जा रही है। इस फिल्म में एक अच्छी कहानी है जिसे लोग देखना पसंद करेंगे।यह पूछे जाने पर क्या इस फिल्म के बनने पर उन्हें कभी कोई शक भी हुआ, संदीप ने बताया कि इसका आइडिया उन्हें तीन साल पहले आया था। हालांकि, इस बात पर शक था कि फिल्म बन पाएगी या नहीं। यह पहली बार है जब कोई चायवाला देश का प्रधानमंत्री बन गया। यह एक प्रेरक कहानी है जिसे लोगों को बताया चाहिए।</p><a href='../../../Output/output.html'> Back to Output page </a> </body></html>