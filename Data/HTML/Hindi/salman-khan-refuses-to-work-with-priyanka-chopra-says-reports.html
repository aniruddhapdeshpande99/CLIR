<!DOCTYPE html><html><body><h1>सलमान खान ने किया प्रियंका चोपड़ा के साथ काम करने से इनकार!</h1><p><b>Authors : </b>No Author Specified</p><p><b>Published on : </b>08&#47;03&#47;2019, 09&#58;17&#58;53</p><p><b>Bollywood News: शादी के कारण प्रियंका चोपड़ा ने सलमान खान स्टारर फिल्म 'भारत' की शूटिंग छोड़ दी थी, इस कारण मेकर्स को काफी परेशानी हुई थी। ऐसा भी कहा गया कि इसके कारण सलमान और प्रियंका के बीच खटास आ गई थी।</b></p><img src="https://navbharattimes.indiatimes.com/thumb/msid-68313204,width-650,resizemode-4/weather.jpg" width="500" height="600"><p>X
फिल्म 'भारत' से ऐन वक्त पर बैकआउट हो जाने के कारण प्रियंका चोपड़ा और सलमान खान के रिश्ते के बीच कड़वाहट आ जाने की बात कही जा रही थी। हालांकि, प्रियंका के रिसेप्शन में खान परिवार के शामिल होने के बाद इन बातों को अफवाह माना गया था। अब रिपोर्ट्स की मानें तो सलमान ने संजय लीला भंसाली के एक अपकमिंग प्रॉजेक्ट में प्रियंका के साथ काम करने से इनकार कर दिया है।दरअसल, हाल ही में खबर आई थी कि संजय लीला भंसाली और सलमान खान करीब दो दशक बाद फिर से साथ में काम करने जा रहे हैं। इस बीच एक इंटरव्यू में प्रियंका चोपड़ा ने बताया था कि उन्होंने भंसाली के साथ एक फिल्म साइन की है। इन दोनों बातों का कनेक्शन जोड़ते हुए माना जा रहा था कि सलमान और प्रियंका साथ में भंसाली की मूवी में दिखाई देने वाले हैं।रिपोर्ट्स की मानें तो सलमान खान ने प्रियंका को फिल्म में लेने पर आपत्ति जताई और ऐक्ट्रेस के साथ काम करने से इनकार कर दिया। हालांकि, इस बीच यह भी खबरें हैं कि प्रियंका और सलमान को भंसाली ने कास्ट तो किया है, लेकिन अलग-अलग फिल्मों के लिए। जहां सलमान भंसाली की एक लव स्टोरी में नजर आएंगे तो वहीं प्रियंका एक पीरियड फिल्म में लीड रोल निभाती दिखेंगी। ऐसे में सलमान का प्रियंका के साथ काम करने से इनकार करने को लेकर आ रही रिपोर्ट्स कितनी सच हैं इसे लेकर संशय बना हुआ है।जानकारी के मुताबिक, संजय लीला भंसाली ने 'गंगूबाई' टाइटल बुक करवा लिया है। कहा जा रहा है कि यही वह फिल्म है जिसमें प्रियंका को कास्ट किया जाएगा। 'गंगूबाई' एक ऐसी महिला की जिंदगी पर आधारित है जो मुंबई के कमाठीपुरा में वेश्यालय चलाती थीं, बाद में उन्होंने ऐसी महिलाओं को बचाने का भी काम किया जिन्हें जबरन इस काम में धकेला जाता था। महिलाओं को वेश्यावृत्ति से बचाने के लिए उन्होंने जो कदम उठाए उसे लेकर उन्होंने तत्कालीन प्रधानमंत्री जवाहरलाल नेहरू से भी मुलाकात की थी।</p><a href='../../../Output/output.html'> Back to Output page </a> </body></html>