<!DOCTYPE html><html><body><h1>सलमान नहीं होने देंगे इंशाअल्लाह और सूर्यवंशी की भिड़ंत: कटरीना कैफ</h1><p><b>Authors : </b>No Author Specified</p><p><b>Published on : </b>26&#47;04&#47;2019, 11&#58;18&#58;18</p><p><b>Bollywood News: साल 2020 की ईद पर फिल्म 'इंशाअल्लाह' की रिलीज़ डेट की घोषणा से ऐसा लग रहा कि अब अक्षय कुमार की 'सूर्यवंशी' से 'इंशाअल्लाह' टकराएगी, लेकिन कटरीना कैफ के एक बयान से साफ है कि ऐसा नहीं होगा।</b></p><img src="https://navbharattimes.indiatimes.com/thumb/msid-69053253,width-650,resizemode-4/weather.jpg" width="500" height="600"><p>'उरी' को प्रॉपेगेंडा फिल्म कहने पर भड़के अशोक पंडित
X
खान ने जबसे यह बताया है कि संजय लीला भंसाली के साथ बनने वाली उनकी फिल्म 'इंशाअल्लाह' 2020 के ईद में रिलीज़ होगी, तबसे इस बात की चर्चा है कि अभिनेता अक्षय कुमार और रोहित शेट्टी ने तो बहुत पहले ही अपनी फिल्म 'सूर्यवंशी' को 2020 की ईद में रिलीज़ करने का ऐलान किया था। मतलब साफ है कि साल 2020 की ईद में सलमान और अक्षय के बीच बड़ी टक्कर होगी।वैसे यह बात भी जगजाहिर है कि अक्षय और सलमान एक-दूसरे को बहुत पसंद करते हैं। वह किसी भी तरह अपनी फिल्मों में कोई क्लैश नहीं चाहेंगे। संजय लीला भंसाली की फिल्म 'पद्मावत' भी अक्षय की फिल्म 'टॉइलट: एक प्रेम कथा' से क्लैश कर रही थी, तब अक्षय ने बड़ी समझदारी से अपनी फिल्म की रिलीज़ को आगे बढ़ा लिया था।'इंशाअल्लाह' और 'सूर्यवंशी' की भिड़ंत को लेकर कटरीना कैफ का एक बयान सामने आया है। कटरीना ने कहा है, 'सलमान को अक्षय कुमार और रोहित शेट्टी पसंद है। काम के मामले में सलमान हमेशा मुझे सपॉर्ट करते हैं, इसलिए मुझे नहीं लगता कि वह बॉक्स ऑफिस पर इंशाअल्लाह और सूर्यवंशी की भिड़ंत होने देंगे।' कटरीना के इस बयान से साफ है कि दोनों फिल्मों की रिलीज़ डेट में बदलाव कर दिए जाएंगे।कैटरीना कैफ को 'सूर्यवंशी' में अक्षय के साथ लीड रोल के रूप में फाइनल कर लिया गया है। अक्षय-कटरीना की जोड़ी ने लगातार कई सफल फिल्मों में काम किया है। कटरीना ने कहा, 'अक्षय कुमार के साथ सेट पर फिर से काम करने के लिए उत्साहित हूं। कई तरीके से अक्षय मेरे लिए बहुत स्पेशल है। अक्षय और मेरा लंबा साथ रहा है।'</p><a href='../../../Output/output.html'> Back to Output page </a> </body></html>