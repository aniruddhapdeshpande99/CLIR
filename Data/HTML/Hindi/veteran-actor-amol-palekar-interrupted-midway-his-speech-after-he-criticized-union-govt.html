<!DOCTYPE html><html><body><h1>सरकार के खिलाफ बोलना शुरू किया, बीच में रोका अभिनेता अमोल पालेकर का भाषण</h1><p><b>Authors : </b>No Author Specified</p><p><b>Published on : </b>10&#47;02&#47;2019, 02&#58;32&#58;22</p><p><b>Bollywood News: दिग्गज अभिनेता अमोल पालेकर को शनिवार को एक असहज स्थिति का सामना करना पड़ा। वह एक सार्वजनिक कार्यक्रम में मंच से बोल रहे थे, उन्होंने जैसे ही सरकार के एक फैसले की आलोचना करनी शुरू की उन्हें स्पीच जल्दी खत्म करने के लिए कह दिया गया।</b></p><img src="https://navbharattimes.indiatimes.com/thumb/msid-67919879,width-650,resizemode-4/weather.jpg" width="500" height="600"><p>नेश्नल गैलरी ऑफ मॉर्डन आर्ट कार्यक्रम में फिल्ममेकर अमोल पालेकर नहीं पढ़ पाए पू...
X
के दिग्गज अभिनेता अमोल पालेकर को सरकार की आलोचना करने पर अपना भाषण बीच में ही रोकना पड़ा। यह वाकया उस वक्त हुआ, जब वह शनिवार को एक सार्वजनिक कार्यक्रम में मंच से बोल रहे थे। उन्होंने जैसे ही केंद्रीय संस्कृति मंत्रालय के एक फैसले की आलोचना करनी शुरू की, कार्यक्रम की मॉडरेटर ने उन्हें बोलने से रोक दिया। उन्हें अपने पूरे भाषण के दौरान कई बार रोक गया और स्पीच जल्दी खत्म करने के लिए कहा गया।अभिनेता अमोल पालेकर नैशनल गैलरी ऑफ मॉडर्न आर्ट के द्वारा आयोजित एक कार्यक्रम में बोल रहे थे। यह कार्यक्रम मशहूर कलाकार प्रभाकर बर्वे की याद में आयोजित किया गया था। अमोल अपनी स्पीच में बोल रहे थे कि कैसे आर्ट गैलरी ने इन दिनों अपनी स्वतंत्रता खोई है। अमोल ने आर्ट गैलरी के कामकाज पर भी सवाल उठाए थे। देखें-बता दें कि बीते साल अक्टूबर महीने तक नैशनल गैलरी ऑफ मॉडर्न आर्ट की एक सक्रिय 'सलाहकार समिति' थी, जिसमें स्थानीय कलाकारों का प्रतिनिधित्व होता था। पालेकर ने कार्यक्रम में कहा कि अब इस समिति को अब सीधे संस्कृति मंत्रालय नियंत्रित करता है।पालेकर ने जब कार्यक्रम में सरकार के इस फैसले पर बोलना शुरू किया, उसी वक्त मंच पर मौजूद मॉडरेटर ने उन्हें टोकना शुरू कर दिया। बार-बार टोके जाने पर पालेकर ने पूछा कि क्या आप चाहती हैं कि मैं अपनी स्पीच बीच में ही खत्म कर दूं? हालांकि मॉडरेटर ने उन्हें अपनी स्पीच जल्दी खत्म करने के लिए कहा।</p><a href='../../../Output/output.html'> Back to Output page </a> </body></html>