<!DOCTYPE html><html><body><h1>तो Akshay Kumar ने शुरू की कंचना रीमेक की शूटिंंग?</h1><p><b>Authors : </b>No Author Specified</p><p><b>Published on : </b>23&#47;04&#47;2019, 09&#58;14&#58;45</p><p><b>Bollywood News: जानकारी के मुताबिक, अक्षय को सोमवार को मुंबई के बोरिवली स्थित एक रिजॉर्ट में एक सॉन्‍ग सीक्‍वंस को शूट करते स्‍पॉट किया गया। यही नहीं, सेट पर तुषार कपूर भी मौजूद थे। रिपोर्ट्स की मानें तो वह फिल्‍म को को-प्रड्यूस कर रहे हैं।</b></p><img src="https://navbharattimes.indiatimes.com/thumb/msid-69000917,width-650,resizemode-4/weather.jpg" width="500" height="600"><p>Getting into an unknown and uncharted territory today. Doing something I have never done before. Excited and nervou… https://t.co/jOI3pCOopv — Akshay Kumar (@akshaykumar) 1555906537000
कंचना 3 का ट्रेलर
X
काफी दिनों से खबरें आ रही हैं कि बॉलिवुड ऐक्‍टर अक्षय कुमार डायरेक्‍टर राघव लॉरेंस की हिट तमिल हॉरर कॉमिडी फिल्‍म 'कंचना' का हिंदी रीमेक कर रहे हैं। फिलहाल, इसका ऑफिशल अनाउसंमेंट होना बाकी है लेकिन ऐसा लग रहा है कि उन्‍होंने फिल्‍म की शूटिंग शुरू कर दी है।बताया जा रहा है कि हिंदी में इसका टाइटल ' लक्ष्‍मी ' रखा गया है। जानकारी के मुताबिक, अक्षय को सोमवार को मुंबई के बोरिवली स्थित एक रिजॉर्ट में एक सॉन्‍ग सीक्‍वंस को शूट करते स्‍पॉट किया गया। यही नहीं, सेट पर तुषार कपूर भी मौजूद थे। रिपोर्ट्स की मानें तो वह फिल्‍म को को-प्रड्यूस कर रहे हैं।शूटिंग लोकेशन पर मौजूद सूत्र ने बताया, 'गाने का टाइटल बिस्‍मिल्‍लाह है। सेटअप काफी डरावना लग रहा था जिसमें कई सारे आध्‍यात्मिक बाबा मौजूद थे। वहीं, अक्षय काफी कूल नजर आ रहे हैं। वह पिंक शॉर्ट्स और वाइट शर्ट में थे।'वहीं, रोहित शेट्टी की फिल्‍म ' सूर्यवंशी ' में अक्षय के ऑपोजिट कटरीना कैफ के कन्‍फर्मेशन की घोषणा के बाद ऐक्‍टर ने ट्वीट किया, 'कुछ ऐसा कर रहा हूं जो पहले नहीं किया। एक्‍साइटेड और नर्वस हूं।'अक्षय के इस ट्वीट से अंदाजा लगाया जा रहा है कि शायद वह 'बिस्‍मिल्‍लाह' गाने के बारे में ही बात कर रहे हैं। ट्वीट पर फैंस ने कॉमेंट में भी कंचना के रीमेक की ही बात कही। चर्चा है कि ईद 2020 में रिलीज होने वाली 'सूर्यवंशी' की शूटिंग से पहले ही अक्षय, कंचना के रीमेक के लिए कुछ सीन्‍स भी शूट कर लेंगे।</p><a href='../../../Output/output.html'> Back to Output page </a> </body></html>