<!DOCTYPE html><html><body><h1>साउथ के सुपरस्‍टार राम चरण ने खरीदा 38 करोड़ का घर</h1><p><b>Authors : </b>No Author Specified</p><p><b>Published on : </b>04&#47;02&#47;2019, 10&#58;15&#58;23</p><p><b>Bollywood News: सूत्रों की मानें तो यह घर दक्षिण भारत के किसी भी सिलेब्रिटी के सबसे महंगे घरों में से एक है। ऐक्‍टर की नेट वर्थ 1300 करोड़ रुपये है।</b></p><img src="https://navbharattimes.indiatimes.com/thumb/msid-67827489,width-650,resizemode-4/weather.jpg" width="500" height="600"><p>साउथ के सुपरस्‍टार राम चरण टॉलिवुड के सबसे अमीर ऐक्‍टर्स में से एक हैं। फिल्‍मों के अलावा वह ब्रैंड एंडोर्समेंट्स और पर्सनल इन्‍वेस्‍टमेंट से काफी पैसा कमाते हैं।अब खबर आई है कि राम चरण ने हैदराबाद में जुबली हिल्‍स की प्राइम लोकेशन में एक नया भव्य घर खरीदा है। बताया जा रहा है कि इस घर की कीमत करीब 38 करोड़ रुपये है। सूत्रों की मानें तो यह घर दक्षिण भारत के किसी भी सिलेब्रिटी के सबसे महंगे घरों में से एक है। ऐक्‍टर की नेट वर्थ 1300 करोड़ रुपये है।बता दें, राम चरण का अपना प्रॉडक्‍शन हाउस भी है जिसका नाम कोनिडेला प्रॉडक्‍शन कंपनी है। उनके प्रॉडक्‍शन की अगली फिल्‍म में उनके पिता चिरंजीवी लीड रोल में नजर आएंगे। यह फिल्‍म तेलुगू, तमिल और हिंदी भाषा में रिलीज होगी। इस फिल्‍म का बजट लगभग 150 करोड़ है जिसमें जगपति बाबू, नयनतारा और विजय सेतुपति जैसे ऐक्‍टर्स भी अहम किरदारों में नजर आएंगे।वर्कफ्रंट की बात करें तो राम चरण अब एसएस राजामौली की फिल्‍म 'आरआरआर' में जूनियर एनटीआर के साथ नजर आएंगे। इस प्रॉजेक्‍ट से लोगों की उम्‍मीदें काफी ज्‍यादा हैं क्‍योंकि राजामौली 'बाहुबली' और 'मगधीरा' जैसी फिल्‍में बना चुके हैं।बताया जा रहा है कि यह फिल्‍म 300 करोड़ के बजट से तैयार होगी। मेकर्स इस फिल्‍म को 2020 संक्राति के मौके पर रिलीज करने की तैयारी कर रहे हैं।</p><a href='../../../Output/output.html'> Back to Output page </a> </body></html>