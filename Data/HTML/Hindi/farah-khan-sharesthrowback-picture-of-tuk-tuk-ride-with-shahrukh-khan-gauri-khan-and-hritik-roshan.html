<!DOCTYPE html><html><body><h1>देखिए, कैसे टुक-टुक राइड का मजा ले रहे हैं शाहरुख, गौरी, फराह और रितिक</h1><p><b>Authors : </b>No Author Specified</p><p><b>Published on : </b>23&#47;01&#47;2019, 09&#58;29&#58;50</p><p><b>Bollywood News: फराह खान ने इंस्टाग्राम पर एक थ्रोबैक तस्वीर शेयर की है। इस तस्वीर में फराह के साथ शाहरुख खान, गौरी और रितिक रोशन नजर आ रहे हैं। फराह ने बताया है कि 2003 की तस्वीर है।</b></p><img src="https://navbharattimes.indiatimes.com/thumb/msid-67527692,width-650,resizemode-4/weather.jpg" width="500" height="600"><p>X
स्टार्स की दोस्ती की तस्वीरें अक्सर सामने आती हैं। कई दोस्त ऐसे हैं जिनकी दोस्ती में वक्त भी कोई दरार नहीं डाल सका। इंडस्ट्री के ऐसे ही दोस्त हैं फराह खान और शाहरुख खान। फराह और शाहरुख अक्सर स्टेज पर या किसी इवेंट में एक-दूसरे के साथ मस्ती करते नजर आते हैं। अब फराह ने एक ऐसी थ्रोबैक तस्वीर शेयर की है जिसे देखकर इनके फैन्स भी खुश हो जाएंगे।फराह ने साल 2003 की टुक-टुक राइड की एक तस्वीर शेयर की है। इस तस्वीर में रितिक रोशन , फराह खान, गौरी खान और शाहरुख खान टुक टुक का मजा ले रहे हैं। तस्वीर के कैप्शन में फराह ने बताया है कि यह 2003 के न्यू ईयर ईव की तस्वीर है। आप भी देखिए इन स्टार्स की ये थ्रोबैक पिक्चर:ये स्टार्स वक्त के साथ इंडस्ट्री में काफी आगे बढ़ गए हैं। हालांकि, इनकी दोस्ती जस के तस है और अक्सर ये साथ में मस्ती करते हुए दिखाई देते हैं। काम की बात करें तो रितिक रोशन की फिल्म 'सुपर 30' रिलीज होने वाली है। वहीं शाहरुख खान 'जीरो' के बाद अब 'डॉन 3' की शूटिंग शुरू करेंगे।</p><a href='../../../Output/output.html'> Back to Output page </a> </body></html>