<!DOCTYPE html><html><body><h1>मसूद अजहर और देश की सुरक्षा पर बोले अर्जुन कपूर</h1><p><b>Authors : </b>No Author Specified</p><p><b>Published on : </b>02&#47;05&#47;2019, 17&#58;13&#58;58</p><p><b>Bollywood News: अभिनेता अर्जुन कपूर ने कहा है कि इस समय भारत देश सबसे ज्यादा सुरक्षित है, देश की एजेंसीज हम-सबकी सुरक्षा के लिए दिन-रात चुप-चाप काम करती हैं।</b></p><img src="https://navbharattimes.indiatimes.com/thumb/msid-69145823,width-650,resizemode-4/weather.jpg" width="500" height="600"><p>X
की दोपहर अभिनेता अर्जुन कपूर ने अपनी रिलीज़ के लिए तैयार फिल्म ' इंडियाज मोस्ट वॉन्टेड ' का ट्रेलर जारी किया। इस मौके पर उन्होंने देश की सुरक्षा से जुड़े सवाल पर भी जवाब दिया। अर्जुन की इस फिल्म में दिखाया गया है कि कैसे पांच लोगों की एक टीम बनाई जाती है, जो ओसामा बिन लादेन जैसे खतरनाक आतंकी को अपनी गिरफ्त में लेते हैं।आज के समय में भारत की सुरक्षा पर अर्जुन कहते हैं, 'आज के समय में हमारा देश सबसे सुरक्षित है, क्योंकि देश की सुरक्षा पर जो... रॉ, आईबी, इंटेलिजेंस और सुरक्षा एजेंसीज के सभी अफसर और टीम काम करते हैं, वह बेहद सतर्क और वह इस तरह काम करते है, जिससे किसी भी तरह का आतंक देश को छूने न पाए। हम अपनी फिल्म में भी ऐसी ही अनसंग हीरोज की बात कर रहे हैं, जो हम-सबकी सुरक्षा के लिए दिन-रात चुप-चाप काम करते हैं, ताकि एक और ओसामा बिन लादेन न पैदा हो।'अर्जुन के साथ मौजूद फिल्म के निर्देशक राजकुमार गुप्ता ने कहा, 'मैं अर्जुन की बातों से सहमत हूं, जो अनसंग हीरो हैं, वह अपनी जान जोखिम में रखकर हमारी सुरक्षा करते हैं। मैं उम्मीद करता हूं कि हमारी सुरक्षा एजेंसी इसी तरह काम करती रहेगी, ताकि देश को कभी भी कोई आतंक छू न सके।'UN द्वारा मसूद अजहर को वैश्विक आतंकवादी घोषित किए जाने पर अर्जुन ने कहा, 'मसूद अजहर को वैश्विक आतंकवादी घोषित करना, पूरे देश के लिए बड़ी जीत है। UN ने फाइनली यह माना है कि मसूद आतंकी है। अब मसूद को तमाम मासूम लोगों की मौत के लिए सजा मिलना चाहिए।'फिल्म को राज कुमार गुप्ता ने डायरेक्ट किया है जो अजय देवगन स्टारर फिल्म 'रेड' जैसी सफल फिल्म दे चुके हैं। इस सफलता के बाद ही राज कुमार गुप्ता को 'इंडियाज मोस्ट वॉन्टेड' का आइडिया आया था। इस मूवी के लिए अर्जुन कपूर उनकी पहली पसंद थे। साल 2018 के मई में इस प्रॉजेक्ट की घोषणा की गई थी। फिल्म की शूटिंग भारत के साथ ही नेपाल में भी की गई है। इस मूवी को 24 मई 2019 को सिनेमाघरों में रिलीज किया जाएगा।</p><a href='../../../Output/output.html'> Back to Output page </a> </body></html>