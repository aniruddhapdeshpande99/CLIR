<!DOCTYPE html><html><body><h1>चुलबुल पांडे के स्वागत के लिए हो जाएं तैयार, सलमान की 'Dabangg 3' की रिलीज डेट का ऐलान</h1><p><b>Authors : </b>No Author Specified</p><p><b>Published on : </b>27&#47;04&#47;2019, 09&#58;19&#58;31</p><p><b>Bollywood News: फिल्म 'ब्रह्मास्त्र' से लेकर मेकर्स को काफी उम्मीदें हैं लेकिन अब 'दबंग 3' की रिलीज डेट सामने आने के बाद कमाई के मामले में उन्हें कड़ी टिक्कर मिलना तय हो गया है।</b></p><img src="https://navbharattimes.indiatimes.com/thumb/msid-69067558,width-650,resizemode-4/weather.jpg" width="500" height="600"><p>X
क्रिसमस 2019 पर रिलीज होगी रणबीर कपूर, आलिया भट्ट की 'ब्रह्मास्त्र'
X
सलमान खान स्टारर फिल्म ' दबंग 3 ' की रिलीज डेट जारी कर दी गई है। सलमान खान के सोशल मीडिया अकाउंट के जरिए इस तारीख का ऐलान किया गया। वैसे इस ऐलान के बाद अब भाईजान और रणबीर कपूर के बीच बॉक्स ऑफिस भिड़ंत भी तय हो गई है।मेकर्स ने 'दबंग 3' का नया पोस्टर जारी किया है, जिसमें सलमान खान पुलिस की वर्दी में दिख रहे हैं और उस पर 'चुलबुल पांडे' के नाम का बैच लगा हुआ है। हालांकि इसमें सलमान के चेहरे को छिपाकर रखा गया है। इसी के साथ पोस्टर पर फिल्म की रिलीज डेट लिखी गई है जो 20 दिसंबर 2019 है। फैन्स ने इस पोस्टर को जबरदस्त रिस्पॉन्स दिया है। कुछ ही घंटों में इसने लाखों लाइक्स बटोर लिए हैं।रणबीर कपूर और आलिया भट्ट स्टारर फिल्म 'ब्रह्मास्त्र' भी इस साल रिलीज होने वाली है। कुछ समय पहले ही अयान मुखर्जी ने मोशन पोस्टर जारी करते हुए फिल्म की रिलीज डेट के बारे में फैन्स को बताया था। यह मूवी इस साल क्रिसमस यानी 25 दिसंबर को रिलीज होगी।वैसे तो 'दबंग 3' और 'ब्रह्मास्त्र' की रिलीज डेट अलग-अलग है लेकिन कमाई के मामले में दोनों के बीच जंग होना तय है। पांच दिन के अंतर के बावजूद सलमान खान की फिल्म अयान मुखर्जी द्वारा डायरेक्ट की गई सुपरहीरो फिल्म को कड़ी टक्कर दे सकती है।'दबंग' सीरीज की फिल्मों को हमेशा ही बॉक्स ऑफिस पर शानदार रिस्पॉन्स मिला है, साथ ही पिछले कुछ समय से सलमान की फिल्में भले ही दर्शकों को पसंद आए या नहीं लेकिन वह शानदार कमाई करने में सफल रही हैं। ऐसे में हॉलिडे सीजन में रणबीर की फिल्म 'दबंग 3' को कितनी टक्कर दे पाती है यह देखना दिलचस्प होगा।</p><a href='../../../Output/output.html'> Back to Output page </a> </body></html>