<!DOCTYPE html><html><body><h1>बंद हो रहा है बॉलिवुड सितारों का फेवरेट चंदन सिनेमा</h1><p><b>Authors : </b>No Author Specified</p><p><b>Published on : </b>30&#47;01&#47;2019, 19&#58;34&#58;29</p><p><b>Bollywood News: मुंबई के उपनगर अंधेरी, जुहू में स्थित चंदन सिनेमा हॉल अब बंद हो रहा है, 45 साल से लोगों का मनोरंजन कर रहे इस थिअटर से फिल्म इंडस्ट्री के तमाम सितारों का इमोशनल लगाव रहा है।</b></p><img src="https://navbharattimes.indiatimes.com/thumb/msid-67759098,width-650,resizemode-4/weather.jpg" width="500" height="600"><p>X
में स्थित बॉलिवुड के सितारों का सबसे पसंदीदा थिअटर चंदन सिनेमा (सिंगल स्क्रीन सिनेमा हॉल) बंद होने की कगार पर हैं। हर सितारे के पास इस थिअटर को लेकर अपनी एक अलग तरह की यादें हैं। एक समय था, जब जुहू के इस पूरे इलाके चंदन एक मात्र अकेला सिनेमा हॉल हुआ करता था। अब यह थिअटर अगले कुछ महीनों में यानी इस वित्त वर्ष के अंत तक बंद कर दिया जाएगा।इसी थिअटर से 200 मीटर की दूसरी में अमिताभ बच्चन का बंगला प्रतीक्षा है, थोड़ी और आगे जाने पर धर्मेंद्र, हेमा मालिनी, यश चोपड़ा, राकेश रोशन, अजय देवगन, मनोज कुमार, जितेंद्र, एकता कपूर, अनिल कपूर, अनुपम खेर, बोनी कपूर, शत्रुघ्न सिन्हा, डेविड धवन, महेश भट्ट, रवीना टंडन, गोविंदा, अक्षय कुमार, शिल्पा शेट्टी, संजय खान, फिरोज़ खान, दारा सिंह, माधुरी दीक्षित, सोनाली बेंद्रे, शक्ति कपूर, पदमिनी कोल्हापुरे, शबाना आजमी, बप्पी लाहिड़ी, प्रेम चोपड़ा, शशि कपूर के बंगले हैं। सितारों का चंदन से ऐसा लगाव था कि फिल्म 'हम आपके हैं कौन' के रिलीज़ के दौरान फिल्म के निर्माता-निर्देशक सूरज बड़जात्या ने चंदन सिनेमा की स्क्रीन को अपने खर्चे पर बड़ा बनवाया था, साथ ही हॉल के साउंड सिस्टम को भी चेंज करवाया था।एक जमाने में फिल्मों के प्रीमियर इसी सिनेमा हॉल में हुआ करते थे, धीरे-धीरे मल्टीप्लेक्स आ गए और जमाने के साथ फिल्मी प्रोग्राम की जगह भी बदल गई, लेकिन आज भी जब कभी सितारों को बड़ी संख्या में अपनी फिल्म का ट्रेलर या गाना लॉन्च करना होता है, तब वह इसी चंदन सिनेमा में आयोजन करते हैं। 1975 में बनें चंदन के पास अब तक 45 वर्ष की खूबसूरत यादें हैं। पिछले दिनों शाहरुख खान की फिल्म 'जीरो' का कटरीना कैफ पर फिल्माया गाना, इसी थिअटर में लॉन्च किया गया था।सितारों को जब भी अपनी फिल्म की रिलीज़ के दौरान बड़ी संख्या में दर्शकों का रीऐक्शन देखना होता है, तो वह चंदन सिनेमा हॉल चले आते हैं। चंदन सिनेमा इस वित्‍त वर्ष में बंद दिया जाएगा और उसके बाद यहां दो मिनी मल्‍टीप्‍लेक्‍स बनाए जाएंगे। इस खबर को लेकर ऐक्ट्रेस सोनाली बेंद्रे के पति और फिल्‍ममेकर गोल्‍डी बहल ने अपनी भावनाएं व्यक्‍त की हैं। थिअटर की तस्‍वीर शेयर करते हुए गोल्‍डी ने लिखा, 'चंदन सिनेमा सिर्फ एक थिअटर नहीं था, यह एक अनुभव था। सिनेमा प्रेमियों के लिए इससे बेहतर जगह कहीं और नहीं थी।'गोल्डी आगे लिखते हैं, 'यह बेहद अफसोस की बात है कि मेरे बचपन का पंसदीदा थिअटर अब बंद हो रहा है। सौभाग्य से मैं अपने बेटे रणवीर के साथ इसके सुखद अनुभव को आखरी बार ले सका। हमने यहां आखरी बार 'सिम्‍बा' देखी थी। निश्चित रूप से चंदन के साथ मुंबई सिनेमाई इतिहास का एक अध्‍याय खत्‍म हो रहा है।'</p><a href='../../../Output/output.html'> Back to Output page </a> </body></html>