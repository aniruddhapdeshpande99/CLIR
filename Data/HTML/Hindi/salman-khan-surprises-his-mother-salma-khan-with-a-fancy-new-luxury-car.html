<!DOCTYPE html><html><body><h1>सलमान खान ने अपनी मां सलमा को गिफ्ट की महंगी लग्जरी कार</h1><p><b>Authors : </b>No Author Specified</p><p><b>Published on : </b>16&#47;02&#47;2019, 14&#58;34&#58;45</p><p><b>Bollywood News: बॉलिवुड स्टार्स में सलमान खान को बहुत दिलदार ऐक्टर्स में से एक माना जाता है। हाल में सलमान ने अपनी मां सलमा खान को एक महंगी एसयूवी गिफ्ट की है। सलमान इससे पहले अपनी बहन अर्पिता और कटरीना कैफ को भी महंगी कार गिफ्ट कर चुके हैं।</b></p><img src="https://navbharattimes.indiatimes.com/thumb/msid-68022051,width-650,resizemode-4/weather.jpg" width="500" height="600"><p>X
X
X
जानते हैं कि बॉलिवुड सुपरस्टार सलमान खान अपनी मां के बेहद नजदीक हैं। कई इवेंट और चैट शोज में वह बता चुके हैं कि वह अपनी मां से कितना प्यार करते हैं। सलमान सोशल मीडिया पर भी अपनी मां के साथ अपनी तस्वीरें अक्सर शेयर करते रहते हैं।हमारे सहयोगी अखबार 'मुंबई मिरर' की एक हालिया रिपोर्ट की मानें तो सलमान खान की मां सलमा खान अपने रोजमर्रा के कामों के एक नई कार खरीदना चाहती थीं। लेकिन जब सलमान खान को इस बात का पता चला तो उन्होंनें अपनी मां के लिए एक कार खरीद दी। सलमान ने अपनी मां को कोई साधारण कार नहीं दी है बल्कि बताया जा रहा है कि यह एक बेहद लग्जूरियस और महंगी एसयूवी है।रिपोर्ट में बताया गया है कि सलमान की मां को उनके इस सरप्राइज के बारे में पता ही नहीं था। अपने कंपाउंड में इतनी महंगी कार देखकर सलमा खान चौंक गई थीं। हालांकि सलमान की मां इस कार को ज्यादा इस्तेमाल नहीं करती हैं क्योंकि यह कार काफी ऊंची है और रोजमर्रा के कामों में उसे इस्तेमाल करने में असुविधा होती है। बता दें कि इससे पहले सलमान अपनी बहन अर्पिता और कटरीना कैफ को भी महंगी कार गिफ्ट कर चुके हैं।वर्क फ्रंट की बात करें तो सलमान खान अपनी अगली फिल्म 'भारत' की शूटिंग में बिजी हैं। अली अब्बास जफर के डायरेक्शन में बन रही इस फिल्म में सलमान के साथ कटरीना कैफ, तब्बू, दिशा पाटनी, जैकी श्रॉफ और सुनील ग्रोवर प्रमुख भूमिका में दिखाई देंगे। यह फिल्म इस साल ईद के मौके पर रिलीज होगी।</p><a href='../../../Output/output.html'> Back to Output page </a> </body></html>