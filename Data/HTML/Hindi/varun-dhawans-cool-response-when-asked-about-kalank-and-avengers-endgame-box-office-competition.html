<!DOCTYPE html><html><body><h1>'कलंक' और 'Avengers: Endgame' के बीच किसकी होगी जीत, वरुण ने दिया जवाब</h1><p><b>Authors : </b>No Author Specified</p><p><b>Published on : </b>06&#47;04&#47;2019, 15&#58;33&#58;34</p><p><b>Bollywood News: बॉक्स ऑफिस पर इस बार 'कलंक' और हॉलिवुड फिल्म 'अवेंजर्स एंडगेम' के बीच कॉम्पिटिशन देखने को मिलेगा। एक ओर जहां 'कलंक' में कई बड़े सितारे हैं तो वहीं 'अवेंजर्स एंडगेम' का इंतजार लोगों को पिछले साल से है।</b></p><img src="https://navbharattimes.indiatimes.com/thumb/msid-68704700,width-650,resizemode-4/weather.jpg" width="500" height="600"><p>X
अभिषेक वर्मन की ' कलंक ' 17 अप्रैल को रिलीज होने वाली है। इस मल्टीस्टारर फिल्म के टीजर को भले ही ठीक रिस्पॉन्स मिला हो लेकिन इसके हाल में रिलीज किए गए ट्रेलर को दर्शकों ने काफी पसंद किया। इस मूवी में भले ही बड़े-बड़े सितारे हों लेकिन ठीक 9 दिन बाद रिलीज होने वाली हॉलिवुड फिल्म ' अवेंजर्स एंडगेम ' इसे कड़ी टक्कर देगी। ऐसा इसलिए भी है क्योंकि हर कोई इस फिल्म का पिछले साल से ही बेसब्री से इंतजार कर रहा है।बॉक्स ऑफिस पर 'कलंक' को मिलने जा रहे इस कॉम्पिटिशन पर जब वरुण धवन से सवाल किया गया तो उन्होंने बड़े ही कूल अंदाज में इसका जवाब दिया। वरुण ने कहा कि दोनों ही फिल्में अलग-अलग थीम लिए हुए हैं। उन्होंने कहा कि 'कलंक' के 9 दिन बाद 'अवेंजर्स एंडगेम' रिलीज होगी। ये दिन यह तय करने के लिए काफी हैं कि दर्शकों को फिल्म पसंद आती है या नहीं।रिपोर्ट्स के मुताबिक, वरुण ने कहा कि अगर दर्शकों को फिल्म पसंद आती है तो कॉम्पिटिशन के बावजूद वह बॉक्स ऑफिस पर टिकी रहेगी। उन्होंने इस बात का भी जिक्र किया कि दोनों ही फिल्मों के पास स्क्रीन्स की कमी नहीं है इसलिए उन्हें नहीं लगता कि दोनों एक-दूसरे पर असर डालेंगी।बता दें कि, पीरियड फिल्म 'कलंक' में वरुण धवन और आलिया भट्ट लीड रोल में हैं। संजय दत्त, माधुरी दीक्षित, आदित्य रॉय कपूर और सोनाक्षी सिन्हा भी मूवी में अहम भूमिका में नजर आएंगे।</p><a href='../../../Output/output.html'> Back to Output page </a> </body></html>