<!DOCTYPE html><html><body><h1>एपिक-ऐक्शन ड्रामे का निर्देशन करेंगी कंगना रनौत</h1><p><b>Authors : </b>No Author Specified</p><p><b>Published on : </b>10&#47;04&#47;2019, 11&#58;35&#58;20</p><p><b>Bollywood News: अभिनेत्री कंगना रनौत अब एक एपिक-ऐक्शन ड्रामे का निर्देशन करेंगी, उन्होंने फिल्म की कहानी का काम पूरा कर लिया है। असल जिंदगी से जुड़ी घटना पर बनने वाली इस फिल्म का काम कंगना जल्द ही शुरू करेंगी।</b></p><img src="https://navbharattimes.indiatimes.com/thumb/msid-68806705,width-650,resizemode-4/weather.jpg" width="500" height="600"><p>X
के लिए नैशनल फिल्म अवॉर्ड से सम्मानित अभिनेत्री कंगना रनौत लगातार साल भर सुर्खियों में रहती हैं। कभी अपनी फिल्म को लेकर, कभी फिल्म से जुड़े विवादों के चलते, कभी बॉलिवुड सितारों द्वारा उनकी फिल्म को सपॉर्ट न करने पर सितारों को धमकाते हुए, कभी अपनी फिल्म 'मणिकर्णिका' के लिए अगले साल मिलने वाले नैशनल अवॉर्ड पर अपना अधिकार जमाने के लिए और कभी खुद को मिल रहे सबसे ज्यादा मेहनताने को लेकर।फिल्म 'मणिकर्णिका' के बाद कंगना ने घोषणा की थी कि वह अब अपनी जिंदगी की कहानी को परदे पर उतारने की तैयारी में जुटी हैं, लेकिन उनकी बायॉपिक का काम पूरा होता उससे पहले ही उन्होंने दिवंगत नेता जयललिता की बायॉपिक साइन कर ली और बताया कि वक्त की कमी की वजह से वह अपनी बायॉपिक नहीं बल्कि जयललिता की बायॉपिक कर रही हैं, अब कंगना की पी आर टीम ने एक जानकारी दी है कि वह एक एपिक ऐक्शन फिल्म का निर्देशन करने वाली हैं। कंगना ने इससे पहले 'मणिकर्णिका' का निर्देशन किया था।कंगना ने निर्देशन करने का फैसला किया है और वह अपनी पटकथा को अंतिम रूप दे रही हैं। कंगना की पीआर टीम द्वारा भेजी गई जानकारी के अनुसार कंगना एक ऐक्शन-एपिक ड्रामा फिल्म का निर्देशन करेंगी। इन दिनों कंगना डायरेक्टर अश्विनी अय्यर तिवारी की फिल्म ' पंगा ' की शूटिंग कर रही हैं।कंगना ने कहा, 'मैं एक नए प्रॉजेक्ट पर काम करने वाली हूं। यह एक ऐक्शन-एपिक ड्रामा फिल्म है, मतलब एक महाकाव्य नाटक। इस फिल्म को फाइनल करने में मेरा काफी समय लगा है। अभी हम कुछ चीजें फाइनल कर रहे हैं। हमने स्क्रिप्ट लॉक कर दिया है। इस फिल्म के लिए हम जल्द ही एक फोटोशूट करवाएंगे, बाद में फिल्म का पोस्टर रिलीज़ किया जाएगा। यह असल जिंदगी की घटना पर बन रही फील है। मुझे यह कहानी इतनी अच्छी लगी कि इसे सुनते ही मैंने अपना मन इसके निर्देशक के रूप में तैयार कर लिया। जब भी महिला प्रधान फिल्म बनती है तो कई समस्याएं सामने आती हैं, ऐसे में फिल्म का बजट सबसे मुख्य बात होती है, क्योंकि महिला निर्देशक के बजट को पास करना लोगों के लिए सबसे मुश्किल हो जाता है।'कंगना रनौत ने अब तक फिल्म के विषय और कास्टिंग के बारे में कोई भी जानकारी नहीं दी है। इस समय कंगना के खाते में तीन बड़ी फिल्में हैं, अश्विनी अय्यर तिवारी की 'पंगा', एकता कपूर के प्रॉडक्शन में तैयार हुई फिल्म ' मेंटल है क्या ' और तमिलनाडु की पूर्व मुख्यमंत्री जयललिता की बायॉपिक 'थलाईवी' ( जया ), 'मेंटल है क्या' में वह राजकुमार राव के साथ दूसरी बार नजर आएंगी। यह फिल्म पूरी तरह शूट हो चुकी हैं, यह फिल्म 24 मई को देशभर के सिनेमाघरों में रिलीज़ होगी।</p><a href='../../../Output/output.html'> Back to Output page </a> </body></html>