<!DOCTYPE html><html><body><h1>वायरल हो रहा है स्वरा का ट्रोलर्स को गंदी गालियां देने वाला विडियो</h1><p><b>Authors : </b>No Author Specified</p><p><b>Published on : </b>15&#47;02&#47;2019, 13&#58;23&#58;28</p><p><b>Bollywood News: अभिनेत्री और सोशल मीडिया में खुद को ट्रोल करने वालों को करारा जवाब देने में माहिर स्वरा भास्कर ने इस बार खुद को ट्रोल करने वालों को जवाब देने के लिए गंदी गालियों से भरा विडियो बनाया है।</b></p><img src="https://navbharattimes.indiatimes.com/thumb/msid-68006502,width-650,resizemode-4/weather.jpg" width="500" height="600"><p>X
को सोशल मीडिया में अपनी बयान-बाजी और बेबाकी के लिए खूब जाना जाता है। स्वरा को सोशल मीडिया पर जब भी कोई ट्रोल करता है, वह तुरंत उसका करारा जवाब भी देती हैं। इस वैलंटाइंस डे पर स्वरा ने अपने तमाम ट्रोलर्स को प्यार भरी गालियों से नवाजा। रोमांटिक डे यानी प्यार के इस दिवस पर स्वरा ने ट्रोलर्स की हंसते हुए प्यार भरे अंदाज में क्लास ली।स्वरा की यह क्लास सिर्फ शब्दों की नहीं थी, बल्कि इस बार वह एक विडियो में के जरिए सामने आईं और हर एक ट्रोलर्स का नाम ले-ले कर, उनके ट्वीट को विडियो में शामिल कर मुंहतोड़ जवाब दिया। वैसे यह पहली बार है, जब किसी अभिनेत्री ने इस तरह पूरी तैयारी कर खुद को ट्रोल करने वालों की गालियों का जवाब गालियों से ही दिया। फूलों की जगह स्वरा ने ट्रोलर्स पर जमकर गालियों की बरसात कर दी।मैडम स्वरा ने इससे पहले भी ट्रोलर्स की खटिया खड़ी की है, लेकिन उनका यह अंदाज ट्रोलर्स के छक्के छुड़ाने के लिए काफी है। जहां, तमाम सितारे प्यार के दिन का जश्न मना रहे थे, वहीं स्वरा ने अपने इस अनोखे अंदाज से सुर्खियों में रहीं। एक यूजर ने स्वरा बॉय फ्रेंड को बुड्ढा कहा था, स्वरा ने अपने इस विडियो में उस ट्वीट को भी शामिल किया और यूजर को कहा कि अपने जीजाजी के बारे में ऐसा नहीं कहते।</p><a href='../../../Output/output.html'> Back to Output page </a> </body></html>