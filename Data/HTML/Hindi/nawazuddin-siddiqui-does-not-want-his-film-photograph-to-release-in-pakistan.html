<!DOCTYPE html><html><body><h1>नवाजुद्दीन सिद्दीकी नहीं चाहते अपनी फिल्म 'फोटोग्राफ' की पाकिस्तान में रिलीज</h1><p><b>Authors : </b>No Author Specified</p><p><b>Published on : </b>23&#47;02&#47;2019, 12&#58;13&#58;24</p><p><b>Bollywood News: पुलवामा में हुए आतंकवादी हमले के बाद पूरे देश साथ ही बॉलिवुड में भी गुस्से में है। इस हमले के बाद बॉलिवुड ने अपने यहां पाकिस्तानी कलाकारों को बैन कर दिया है। पाक में कई फिल्मों की रिलीज टलने के बाद अब नवाजुद्दीन सिद्दीकी भी नहीं चाहते हैं कि उनकी फिल्म 'फोटोग्राफ' पाक में रिलीज हो।</b></p><img src="https://navbharattimes.indiatimes.com/thumb/msid-68053188,width-650,resizemode-4/weather.jpg" width="500" height="600"><p>X
पुलवामा में सीआरपीएफ के काफिले पर हुए कायराना आतंकवादी हमले में 40 जवान शहीद हो गए। इस आतंकवादी घटना के बाद पूरा देश ही नहीं बल्कि बॉलिवुड भी गम और गुस्से में है। बॉलिवुड सितारों ने इस हमले पर खुलकर अपनी नाराजगी जाहिर की है और फिल्म इंडस्ट्री में पाकिस्तानी कलाकारों का बॉयकॉट कर दिया गया है।हाल में खबर आई थी कि कई फिल्ममेकर्स ने घोषणा की है कि वे अपनी फिल्में पाकिस्तान में रिलीज नहीं करेंगे। इन फिल्मों में 'लुका छुपी', 'अर्जुन पटियाला', 'मेड इन चाइना', 'कबीर सिंह', 'नोटबुक' और 'सैटेलाइट शंकर' जैसी फिल्में शामिल हैं। बॉलिवुड कलाकारों ने भी इस फैसले का समर्थन किया है। अब टैलंटेड ऐक्टर नवाजुद्दीन सिद्दीकी ने भी इस मामले पर बॉलिवुड का साथ दिया है।नवाजुद्दीन सिद्दीकी नहीं चाहते हैं कि उनकी आने वाली फिल्म 'फोटोग्राफ' पाकिस्तान में रिलीज हो। बता दें कि पाकिस्तान में लाखों की संख्या में नवाज के फैन्स हैं लेकिन तब भी वह नहीं चाहते हैं कि उनकी फिल्म पाकिस्तान में रिलीज हो। एक प्रमोशनल इवेंट में नवाज ने कहा, 'मैं नहीं चाहता कि फिल्म फोटोग्राफ पाकिस्तान में रिलीज हो।'बता दें कि नवाजुद्दीन सिद्दीकी की फिल्म 'फोटोग्राफ' का डायरेक्शन 'लंच बॉक्स' फेम डायरेक्टर रितेश बत्रा ने किया है। इस फिल्म में नवाज के ऑपोजिट 'दंगल' और 'बधाई हो' फेम ऐक्ट्रेस सान्या मल्होत्रा नजर आएंगी।</p><a href='../../../Output/output.html'> Back to Output page </a> </body></html>