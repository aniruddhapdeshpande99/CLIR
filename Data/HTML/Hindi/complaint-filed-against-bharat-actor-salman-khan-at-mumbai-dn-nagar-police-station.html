<!DOCTYPE html><html><body><h1>सलमान खान के खिलाफ मुंबई पुलिस में शिकायत दर्ज, फोन छीनने का आरोप</h1><p><b>Authors : </b>No Author Specified</p><p><b>Published on : </b>25&#47;04&#47;2019, 21&#58;04&#58;42</p><p><b>Bollywood News: एक शख्स ने सलमान खान पर अपना फोन छीनने का आरोप लगाया है, शख्स ने मुंबई के पुलिस स्टेशन में शिकायत दर्ज करवा कर उचित कार्रवाई की मांग की है।</b></p><img src="https://navbharattimes.indiatimes.com/thumb/msid-69046100,width-650,resizemode-4/weather.jpg" width="500" height="600"><p>'उरी' को प्रॉपेगेंडा फिल्म कहने पर भड़के अशोक पंडित
X
के खिलाफ मुंबई के पुलिस स्टेशन में शिकायत दर्ज हुई है। खबर है कि सलमान खान के साथ-साथ उनके बॉडीगार्ड के खिलाफ भी शिकायत दर्ज हुई है। शिकायत दर्ज कराने वाले शख्स ने पुलिस को बताया है कि सलमान खान सलमान ने उनकी गाड़ी से उनका फोन छीन लिया है। इस शिकायत के बाद सलमान खान के बॉडीगार्ड ने मुंबई पुलिस में क्रॉस एप्लिकेशन दर्ज करवाई है।सलमान के बॉडी गार्ड ने अपनी क्रॉस शिकायत में पुलिस को बताया है कि वह शख्स सलमान खान की इजाजत के बिना उनका पीछा कर रहा था। साथ ही उनका विडियो भी बना रहा था। फोन छीनने की शिकायत करने वाले शख्स ने सलमान खान के खिलाफ लिखित शिकायत में कहा कि भले ही वह एक सिलेब्रिटी हैं, लेकिन किसी के गाड़ी में हाथ डालकर फोन को छीनना उचित नहीं है।अपनी शिकायत दर्ज करने के साथ शख्स ने पुलिस से उचित कारवाई करने की मांग की है। बता दें, सलमान खान गुरुवार को मुंबई में सुबह-सबेरे जुहू से कांदीवली की तरफ अपनी साइकल से बढ़ रहे थे। सलमान कई बार अपनी साइकल से ही बांद्रा से फिल्म सिटी तक जाते हैं। सलमान खान को साइकिल चलाते देख वह शख्स अपने मोबाइल से शूट करने लगा।अपनी तस्वीरें लेते देख सलमान खान भड़क गए और उन्होंने उस शख्स का मोबाइल लेकर अपने बॉडीगार्ड को दे दिया। हालाकि कुछ समय बाद बॉडीगार्ड ने उस शख्स का कैमरा लौटा दिया, लेकिन यह पूरा मामला पुलिस में चला गया। सलमान खान इन दिनों अपनी रिलीज़ के लिए तैयार फिल्म ' भारत ' को लेकर चर्चा में हैं। इस फिल्म में सलमान खान के अलावा कटरीना कैफ, दिशा पाटनी, सुनील ग्रोवर और तब्बू जैसे दमदार कलाकार हैं। यह फिल्म 5 जून को देशभर के सिनेमाघरों में रिलीज़ होगी।</p><a href='../../../Output/output.html'> Back to Output page </a> </body></html>