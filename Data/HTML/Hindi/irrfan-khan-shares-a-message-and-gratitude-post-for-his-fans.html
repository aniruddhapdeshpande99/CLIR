<!DOCTYPE html><html><body><h1>Irrfan Khan ने ट्विटर पर अपने चाहने वालों के नाम लिखा संदेश</h1><p><b>Authors : </b>No Author Specified</p><p><b>Published on : </b>03&#47;04&#47;2019, 14&#58;26&#58;21</p><p><b>Bollywood News: लंदन में पिछले कई महीनों से कैंसर का इलाज करवा रहे बॉलिवुड ऐक्टर इरफान खान पिछले महीने इंडिया लौट आए हैं। उन्होंने चाहने वालों और जल्द रिकवर होने की दुआ मांगने वालों के नाम प्यारा सा संदेश लिखा है।</b></p><img src="https://navbharattimes.indiatimes.com/thumb/msid-68686949,width-650,resizemode-4/weather.jpg" width="500" height="600"><p>@irrfank Welcome back brother!!! @irrfank — KayKay Menon (@kaykaymenon02) 1554276496000
X
इरफान के फैन्स के लिए बड़ी खुशखबरी। आज मंगलवार सुबर इरफान मुंबई एयरपोर्ट पर नजर आए। हालांकि, उन्होंने अपना मुंह काले कपड़े से ढक रखा था। (All Pics: Yogen shah)
अच्छी बात यह है कि पिछले लंबे समय से बीमार चल रहे इरफान खान एयरपोर्ट पर खींची गई इन तस्वीरों में फिट नजर आ रहे हैं।
इरफान ने ब्लू डेनिम के साथ फ्लावर प्रिंटेड ब्लू शर्ट में नजर आए। उन्होंने ब्लैक कलर की हैट भी पहन रखी थी।
जब एयरपोर्ट पर वह फटॉग्रफर्स के सामने पहुंचे तो उन्होंने अपने चेहरे पर ढंका काला कपड़ा हटा दिया।
पिछले महीने एक और तस्वीर सोशल मीडिया पर खूब वायरल हुई थी, जिसके बारे में कहा जा रहा था कि वह एयरपोर्ट पहुंचे इरफान की ही तस्वीर है। हालांकि, उन तस्वीरें में उनका चेहरा नजर नहीं आ रहा था, क्योंकि तस्वीरें पीछे से खींची गई थीं।
बता दें कि पिछले साल सोशल साइट के जरिए इरफान ने अपनी रेयर डिजीज (न्यूरोऐंडोक्राइन ट्यूमर) की खबर दी थी। इसके सआथ ही वह इलाज के लिए लंदन रवाना हो गए थे।
हालांकि, बीच-बीच में सोशल मीडिया पर वह आते रहे, लेकिन उनके हेल्थ को लेकर अब तक किसी तरह की पुख्ता जानकारी नहीं मिल पाई है।
ऐसी रिपोर्ट्स हैं कि इरफान खान जल्द ही 'हिंदी मीडियम 2' की शूटिंग शुरू कर सकते हैं।
यह फिल्म साल 2017 में आई फिल्म 'हिंदी मीडियम' की सीक्वल फिल्म है। इसके साथ ही इरफान के तिग्मांशु धूलिया की फिल्म में भी दिखाई देने की खबरें हैं।
बॉलिवुड के चहेते ऐक्टर्स में से एक इरफान खान ने पिछले साल अपने फैन्स को तब सदमे में डाल दिया था, जब उन्होंने अपने रेयर डिज़ीज़ की जानकारी सोशल मीडिया पर दी थी। इरफान हाल ही में मुंबई एयरपोर्ट पर दिखे और अब अपने चाहने वालों के नाम उन्होंने ट्विटर पर दिल को छू जाने वाला एक प्यारा सा संदेश लिखा है।बता दें कि इरफान ने अपने इस पोस्ट में कहा था कि वह न्यूरोऐंडोक्राइन ट्यूमर (एक प्रकार का कैंसर) से जूझ रहे हैं। इस दौरान फैन्स सोशल मीडिया पर उनके बेहतर स्वास्थ्य की कामनाएं करते हुए संदेश भेजते रहे। लंबे समय से फिल्मों से दूर चल रहे इरफान पिछले दिनों मुंबई एयरपोर्ट पर नजर आए, जिन्हें देखकर फैन्स में उत्साह नजर आ रहा है। बता दें कि लंदन में अपने कैंसर का इलाज करवा रहे इरफान पिछले महीने इंडिया लौटे हैं। हालांकि वह फटॉग्रफर्स से जहां दूरियां बनाकर तल रहे हैं, वहां पब्लिक प्लैटफॉर्म पर फैन्स से भी बातें करने से बच रहे हैं। फैन्स के दिलों में बसने वाले इरफान ने आखिरकार सोशल साइट ट्विटर के जरिए उन सभी के लिए दिल को छू जाने वाली कुछ बातें कही हैं, जो उनकी जल्द रिकवरी की कामना कर रहे थे।उन्होंने अपने इस पोस्ट में अपने चाहने वालों को उनके सपॉर्ट और प्यार के लिए दिल से उनका शुक्रिया अदा किया है, जिनकी वजह से उन्हें ठीक होने में मदद मिली।उन्होंने अपने इस पोस्ट में लिखा है, 'कहीं न कहीं हम जीत की चाहत में यह भूल जाते हैं कि किसी का प्यार पाना कितना महत्वपूर्ण है। जब हम असुरक्षित होते हैं तब हमें इसका एहसास होता है। मैं जिंदगी में रुक कर प्यार और सपॉर्ट के लिए आप सबका धन्यवाद करना चाहता हूं, क्योंकि वास्तव में मुझे स्वस्थ होने में इससे मदद मिली है। इसलिए मैं वापस लौटा हूं ताकि मैं तहे दिल से आपका शुक्रिया अदा कर सकूं।'इससे पहले भी इरफान कई बार भावुक पोस्ट सोशल मीडिया पर कर चुके हैं। हाल ही में इंस्टाग्राम पर उन्होंने अपनी परछाई की एक तस्वीर शेयर की थी, जिसमें उन्होंने लिखा था, 'ईश्वर हम सबसे बातें करते हैं, क्योंकि उन्होंने हम सबको बनाया है।'इस बीच कई ऐसी खबरें आईं, जिसमें कहा जा रहा था कि इरफान जल्द ही ' हिन्दी मीडियम 2 ' की शूटिंग शुरू करने जा रहे हैं। कहा जा रहा है कि इस फिल्म में वह पहली बार करीना कपूर के साथ स्क्रीन शेयर करते दिखेंगे। प्रड्यूसर दिनेश विजान पहले ही कन्फर्म कर चुके हैं कि चाहे इरफान को रिकवर करने में जितना भी वक्त लगे, 'हिन्दी मीडियम' का सीक्वल तभी शूट होगा जब वह फिट हो जाएंगे। हालांकि, इरफान के रिप्रजेंटेटिव ने उनकी शूटिंग शूरू करने की खबर को गलत बताया है।</p><a href='../../../Output/output.html'> Back to Output page </a> </body></html>