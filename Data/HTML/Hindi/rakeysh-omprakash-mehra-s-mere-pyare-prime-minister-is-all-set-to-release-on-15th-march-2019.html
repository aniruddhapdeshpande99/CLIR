<!DOCTYPE html><html><body><h1>15 मार्च को रिलीज़ होगी राकेश ओमप्रकाश मेहरा की 'मेरे प्यारे प्राइम मिनिस्टर'</h1><p><b>Authors : </b>No Author Specified</p><p><b>Published on : </b>25&#47;01&#47;2019, 19&#58;20&#58;40</p><p><b>Bollywood News: फिल्म 'मिर्जया' के बाद निर्देशक राकेश ओमप्रकाश मेहरा अपनी अगली फिल्म 'मेरे प्राइम मिनिस्टर' के साथ तैयार हैं... मेहरा की इस फिल्म को कई प्रतिष्ठित फिल्म महोत्सवों में खूब सराहा गया है, मेहरा इस फिल्म को 15 मार्च 2019 को देशभर के सिनेमाघरों में रिलीज़ करेंगे...</b></p><img src="https://navbharattimes.indiatimes.com/thumb/msid-67691249,width-650,resizemode-4/weather.jpg" width="500" height="600"><p>X
मेहरा एक बार फिर से तैयार हैं अपनी अगली फिल्म ' मेरे प्यारे प्राइम मिनिस्टर ' के साथ। मेहरा की यह फिल्म पहले 8 मार्च 2019 को रिलीज़ होने वाली थी, लेकिन अब इसे एक हफ्ते आगे खिसका कर 15 मार्च 2019 को रिलीज़ किया जाएगा। दरअसल 8 मार्च को कई और बड़ी फिल्में भी रिलीज़ हो रही हैं। ऐसे में मेहरा ने अपनी छोटे बजट की इस फिल्म को रिलीज़ करने से बचने के लिए आगे खिसका दिया है।बता दें 8 मार्च को दो फिल्में एक साथ रिलीज़ के लिए फाइनल हैं। निर्देशक सुजॉय घोष के निर्देशन में बनीं अमिताभ बच्चन और तापसी पन्नू स्टारर 'बदला' और नवाजुद्दीन सिद्दीकी, सान्या मल्होत्रा स्टारर फिल्म 'Photograph' को भी इसी दिन रिलीज़ होगी।वैसे 15 मार्च को अजय देवगन, तब्बू, जिमी शेरगिल और रकुल प्रीत सिंह स्टारर फिल्म 'दे दे प्यार दे' और तिग्मांशु धूलिया की अली फजल स्टारर 'मिलन टाकीज' भी रिलीज़ होगीफिल्म 'मेरे प्यारे प्राइम मिनिस्टर' खुले में शौच के सामाजिक मुद्दे पर आधारित है। फिल्म को रोम फिल्म फेस्टिवल में भी दिखाया गया, जहां उसकी जमकर सराहना हुई थी। राकेश ओमप्रकाश मेहरा ने हमेशा ऐसी कहानियां प्रस्तुत करने की कोशिश की हैं, जो देश के सामाजिक मुद्दों से जुड़ी होती हैं।मेहरा ने फिल्म को मुंबई के कई वास्तविक स्थानों पर शूट किया है। 'मेरे प्यारे प्राइम मिनिस्टर' में राष्ट्रीय पुरस्कार विजेता अभिनेत्री अंजलि पाटिल मां की अहम भूमिका में नजर आएंगी। फिल्म का संगीत शंकर-एहसान-लॉय तैयार किया है और गीत गुलजार द्वारा लिखे गए हैं।</p><a href='../../../Output/output.html'> Back to Output page </a> </body></html>