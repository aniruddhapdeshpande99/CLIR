<!DOCTYPE html><html><body><h1>जल्‍द ही यूट्यूब पर अपना शो होस्‍ट करती नजर आएंगी Priyanka Chopra</h1><p><b>Authors : </b>No Author Specified</p><p><b>Published on : </b>27&#47;03&#47;2019, 21&#58;32&#58;31</p><p><b>Bollywood News: बॉलिवुड ऐक्‍ट्रेस प्रियंका चोपड़ा न सिर्फ बॉलिवुड बल्कि हॉलिवुड में भी शानदार ऐक्टिंग कर चुकी हैं। इसके अलावा वह सिंगिंग में अपना टैलेंट दिखा चुकी हैं। इसी कड़ी में अब वह एक चैट शो को होस्‍ट करती नजर आएंगी। आइए जानते हैं...</b></p><img src="https://navbharattimes.indiatimes.com/thumb/msid-68602787,width-650,resizemode-4/weather.jpg" width="500" height="600"><p>इंडस्‍ट्री की शानदार ऐक्‍ट्रेसेस में से एक प्रियंका चोपड़ा बॉलिवुड के अलावा हॉलिवुड में भी अपनी ऐक्टिंग के जलवे बिखर चुकी हैं। हिंदी और अंग्रेजी के कई सॉन्‍ग्‍स भी गा चुकी हैं। अब वह जल्‍दी ही एक चैट शो होस्‍ट करती नजर आएंगी। बता दें कि इस शो का ट्रेलर यूट्यूब पर जारी किया जा चुका है। ऐक्‍ट्रेस प्रियंका चोपड़ा के इस शो का नाम है 'If i could tell you just one thing' इसमें वह ऐसी महिलाओं से मिलेंगी, जिन्‍होंने तमाम परेशानियों के बावजूद जिंदगी में एक अलग मुकाम हासिल किया। इसके बाद आज वह समाज के लिए प्रेरणादायी बन चुकी हैं।ऐसे में शो के दौरान प्रियंका उनका इंटरव्‍यू करती नजर आएंगी। वह उनसे उनकी जिंदगी के कठिनाई वाले दौर से बाहर निकलकर सफलता के मुकाम तक पहुंचने के सफर से रूबरू करवाएंगी। इस चैट शो में अलग-अलग क्षेत्रों में शिखर पर पहुंची महिलाएं इसका हिस्‍सा होंगी।बता दें कि प्रियंका ने अपने इंस्‍टाग्राम पर शो का ट्रेलर रिलीज किया है। इसमें वह अपने-अपने क्षेत्र की दिग्‍गज महिलाओं के इंटरव्‍यू लेती नजर आ रही हैं। इसके अलावा उन्‍होंने अपने इंस्‍टाग्राम पर एक प्‍यारा सा मेसेज भी शेयर किया है। उन्‍होंने लिखा है 'ऐसा बहुत कुछ है जो हम एक-दूसरे से सीख सकते हैं।' इसके अलावा प्रियंका ने शो पर आई महिलाओं को शुक्रिया अदा किया है।</p><a href='../../../Output/output.html'> Back to Output page </a> </body></html>