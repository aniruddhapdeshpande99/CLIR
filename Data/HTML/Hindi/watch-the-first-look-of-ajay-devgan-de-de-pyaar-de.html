<!DOCTYPE html><html><body><h1>देखें, अजय देवगन की 'दे दे प्यार दे' का फर्स्ट लुक</h1><p><b>Authors : </b>No Author Specified</p><p><b>Published on : </b>22&#47;03&#47;2019, 11&#58;18&#58;17</p><p><b>Bollywood News: अजय देवगन, रकुल प्रीत और तब्बू की मुख्य भूमिकाओं वाली फिल्म 'दे दे प्यार दे' का फर्स्ट लुक पोस्टर रिलीज कर दिया गया है। इस फिल्म के पोस्टर को अजय देवगन ने भी ट्वीट कर शेयर किया है।</b></p><img src="https://navbharattimes.indiatimes.com/thumb/msid-68517997,width-650,resizemode-4/weather.jpg" width="500" height="600"><p>Don't try this at home! #DeDePyaarDeFirstLook In cinemas 17th May. @DeDePyaarDe #Tabu @Rakulpreet @a_akiv… https://t.co/U2uEICJeBk — Ajay Devgn (@ajaydevgn) 1553226315000
अजय देवगन, तब्बू और रकुल प्रीत स्टारर फिल्म ' दे दे प्यार दे ' का फर्स्ट लुक पोस्टर रिलीज कर दिया गया है। इस पोस्टर को देखकर आपको निश्चित तौर पर अजय देवगन का पुराना दौर याद आ जाएगा। पोस्टर को देखकर आपको अजय की पहली फिल्म 'फूल और कांटे' का बाइक वाला स्टंट याद आ जाएगा। हालांकि इस पोस्टर में फर्क यह है कि इसमें अजय बाइक्स पर नहीं बल्कि कारों के बीच खड़े दिखाई दे रहे हैं।पोस्टर में फिल्म की स्टारकास्ट दिखाई दे रही है। अजय के साथ ही कारों पर बैठी तब्बू और रकुल प्रीत भी दिखाई दे रही हैं। पोस्टर को देखकर तो ऐसा ही लगता है कि अजय का कैरक्टर फिल्म में दो महिलाओं के बीच झूलता दिखाई देगा। फर्स्टलुक में तब्बू एक विंटेज कार पर जबकि रकुल प्रीत एक स्पोर्ट्स कार पर बैठी दिखाई दे रही हैं। पोस्टर देखकर ऐसा भी लग रहा है कि अजय का कैरक्टर दो अलग-अलग देशों में अफेयर करता दिखाई देगा।अजय देवगन ने ट्विटर पर भी इस पोस्टर को शेयर किया है। उन्होंने पोस्टर शेयर करते हुए लिखा, 'इसे घर पर ट्राई न करें।' भूषण कुमार और लव रंजन द्वारा प्रड्यूस की गई फिल्म 'दे दे प्यार दे' इस साल 17 मई को रिलीज होगी।</p><a href='../../../Output/output.html'> Back to Output page </a> </body></html>