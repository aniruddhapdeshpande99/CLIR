<!DOCTYPE html><html><body><h1>सुपरमैन वाले अंदाज़ में दिखे 'जंगली' स्टार विद्युत जामवाल</h1><p><b>Authors : </b>No Author Specified</p><p><b>Published on : </b>14&#47;03&#47;2019, 13&#58;30&#58;54</p><p><b>Bollywood News: ऐक्शन हीर विद्युत जामवाल अपनी अगली फिल्म 'जंगली' का प्रमोशन करते दिखे, जहां वह किसी सुपरमैन की तरह दिख रहे थे। ब्लैक आउटफिट में कमाल के दिख रहे थे विद्युत।</b></p><img src="https://navbharattimes.indiatimes.com/thumb/msid-68406159,width-650,resizemode-4/weather.jpg" width="500" height="600"><p>बॉलिवुड ऐक्टर विद्युत जामवाल Vidyut jammwal ) की अगली फिल्म 'जंगली' (junglee) को इस महीने 29 मार्च को रिलीज़ हो रही है। रिलीज़ से पहले ऐक्शन स्टार विद्युत जामवाल इस फिल्म की दोनों ऐक्ट्रेसेस पूजा सावंत और आशा भट्ट के साथ अपनी फिल्म 'जंगली' का प्रमोशन करते नजर आए। विद्युत जहां किसी सुपरमैन की तरह दिख रहे थे वहीं ऐक्ट्रेसेस काफी ग्लैमरस दिख रही थीं। बता दें कि इस फिल्म में एक बार फिर विद्युत का ऐक्शन पैक्ड अवतार देखने को मिलने वाला है यानी विद्युत जामवाल के रूप में बच्चों को इंडियन टार्जन देखने को मिलेगा।फिल्म के लीड स्टार्स काफी ग्लैमरस लुक में दिखे। इस मौके पर विद्युत जामवाल के साथ दोनों लीड ऐक्ट्रेस पूजा सावंत और आशा भट्ट भी नजर आईं। बता दें कि इस फिल्म से पूजा और आशा दोनों बॉलिवुड में डेब्यू करने जा रही हैं। आशा पहली भारतीय मॉडल हैं जो मिस सुपरनैचरल 2014 का खिताब जीत चुकी हैं। इस फिल्म में पूजा शंकरा के किरदार में नजर आएंगी।हाल ही में फिल्म का ट्रेलर रिलीज़ किया गया, जिसे दर्शक काफी पसंद कर रहे हैं और अब उन्हें फिल्म रिलीज़ का बेसब्री से इंतज़ार है। पहले यह फिल्म 5 अप्रैल को रिलीज़ होनेवाली थी, लेकिन अब इसे एक सप्ताह पहले 29 मार्च को रिलीज़ की जा रही है।फिल्म हाथी (भोला) और इंसान (राज- विद्युत) के बीच की दोस्ती और फिर लालची शिकारियों से जंगल के जानवरों को बचाने की कहानी के बीच उलझी है, जो दर्शकों के इमोशंस को छूने का दम रखती है। इतना ही नहीं, इस फिल्म में प्राचीन मार्शल आर्ट की तकनीक कलारिपयट्टु और एनिमल मूवमेंट का खास मिक्सचर दिखेगा। बड़े पर्दे पर करीब 40 साल बाद असली हाथी देखे जा सकेंगे। फुल ऐक्शन से भरपूर यह फिल्म जंगली जानवरों से इंसान की दोस्ती की मिसाल दिखाने जा रही है।'जंगली' फिल्म का निर्देशन हॉलिवुड के डायरेक्टर चक रसल (द मास्क और स्कॉर्पियन किंग के लिए मशहूर) कर रहे हैं। जंगली फिल्म्स की 'जंगली' के प्रड्यूसर हैं विनीत जैन और को-प्रड्यूसर प्रीति शाहनी हैं।</p><a href='../../../Output/output.html'> Back to Output page </a> </body></html>