<!DOCTYPE html><html><body><h1>तमिल ऐक्ट्रेस मैरी शीला जेबरानी उर्फ यशिका ने की आत्महत्या, बॉयफ्रेंड पर लगाए प्रताड़ना के आरोप</h1><p><b>Authors : </b>No Author Specified</p><p><b>Published on : </b>17&#47;02&#47;2019, 09&#58;46&#58;16</p><p><b>Bollywood News: तमिल फिल्मों की ऐक्ट्रेस मैरी शीला जेबरानी उर्फ यशिका ने अपने फ्लैट में फांसी लगाकर सूइसाइड कर ली है। यशिका ने अपने सूइसाइड नोट में अपने बॉयफ्रेंड मोहन बाबू को अपनी आत्महत्या के लिए जिम्मेदार ठहराया है। यशिका ने अपना सूइसाइड नोट वॉट्सऐप मेसेज के रूप में अपनी मां को भेजा है।</b></p><img src="https://navbharattimes.indiatimes.com/thumb/msid-68032596,width-650,resizemode-4/weather.jpg" width="500" height="600"><p>ऐक्ट्रेस मैरी शीला जेबरानी उर्फ यशिका ने अपने फ्लैट में फांसी लगाकर सूइसाइड कर ली है। यशिका ने अपने सूइसाइड नोट में अपने बॉयफ्रेंड मोहन बाबू को अपनी आत्महत्या के लिए जिम्मेदार ठहराया है। पुलिस को चेन्नई के पेरावल्लूर एरिया में यशिका के फ्लैट में उनकी लाश मिली।यशिका ने आत्महत्या से पहले सूइसाइड नोट एक वॉट्सऐप मेसेज के रूप में अपनी मां को भेजा था और अपनी मानसिक स्थिति के लिए लिव-इन में रह रहे अपने बॉयफ्रेंड को दोषी ठहराया था। यशिका ने अपने नोट में आरोप लगाया है कि मोहन बाबू उन्हें बुरी तरह टॉर्चर कर रहा था। रिपोर्ट्स के मुताबिक, यशिका पहले वडापजानी स्थित एक हॉस्टल में रहती थीं। बाद में उनकी मुलाकात मोबाइल सर्विस सेंटर में काम करने वाले मोहन बाबू से हुई और इसके बाद दोनों पेरावल्लूर के एक फ्लैट में लिव-इन में रहने लगे।टाइम्स नाउ की रिपोर्ट के मुताबिक, आपसी कहासुनी के बाद मोहन बाबू, यशिका को घर में अकेला छोड़कर चला गया था। इसके बाद यशिका डिप्रेशन में आ गईं और उन्होंने आत्महत्या कर ली। पुलिस ने मामला दर्ज कर लिया है और मोहन बाबू की तलाश कर रही है। यशिका ने कई तमिल फिल्मों में छोटी-मोटी भूमिकाएं निभाई थीं लेकिन उन्हें 2018 में रिलीज हुई फिल्म 'मन्नार वगईयारा' से पहचान मिली थी।</p><a href='../../../Output/output.html'> Back to Output page </a> </body></html>