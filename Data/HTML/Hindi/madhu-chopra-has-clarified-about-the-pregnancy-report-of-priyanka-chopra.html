<!DOCTYPE html><html><body><h1>Priyanka Chopra की प्रेग्नेंसी पर बोलीं उनकी मां मधु चोपड़ा</h1><p><b>Authors : </b>No Author Specified</p><p><b>Published on : </b>19&#47;02&#47;2019, 10&#58;56&#58;10</p><p><b>Bollywood News: प्रियंका चोपड़ा की लेटेस्ट तस्वीरों को देखकर लोग उनकी प्रेग्नेंसी के कयास लगा रहे थे, जिसके बाद उनकी मां मधु चोपड़ा ने इस अफवाह से पर्दा उठाया है।</b></p><img src="https://navbharattimes.indiatimes.com/thumb/msid-68058845,width-650,resizemode-4/weather.jpg" width="500" height="600"><p>प्रियंका चोपड़ा ने जब से हॉलिवुड की दुनिया में कदम रखा है, वह खबरों में अक्सर छाई रहती हैं। प्रियंका ने दिसम्बर में हॉलिवुड सिंगर निक जोनस के साथ जोधपुर के उम्मेद भवन में शादी रचाई। पिछले कुछ दिनों में उनकी प्रेग्नेंसी की खबरों ने भी तेजी पकड़ी है, जिसका सच अब उनकी मां मधु चोपड़ा ने बताया है।वैसे तो प्रियंका हर दिन अपनी किसी न किसी तस्वीर को लेकर चर्चा में रहती ही हैं, लेकिन यहां हम उनकी उस लेटेस्ट तस्वीर की बात कर रहे हैं, जिसे देखकर उनकी प्रेग्नेंसी की खबरों ने तेजी पकड़ ली। प्रियंका की प्रेग्नेंसी की खबरों को गलत बताते हुए उनकी मां ने इस पूरे मामले पर खुलकर अपनी बात रखी है। एक इंटरव्यू में मधु चोपड़ा ने कहा कि ऐसा नहीं कि प्रियंका प्रेग्नेंट हैं इसलिए उनकी यह तस्वीर वैसी दिख रही, बल्कि सच यह है कि कैमरा के गलत एंगल की वजह से उन तस्वीरों में वह प्रेग्नेंट जैसी नजर आ रही हैं।उन्होंने बताया कि इन अफवाहों के बाद उन्होंने ऐक्ट्रेस को फोन भी किया था। प्रियंका ने अपनी मां को बताया कि वह काफी थकी हुई थीं इसलिए उन तस्वीरों में उनका पॉश्चर कुछ झुका हुआ था। जब मधु ने उनसे प्रेग्नेंसी को लेकर चल रही खबरों के बारे में पूछा तो प्रियंका ने कहा, 'मुझे जरा चैन लेने दें!'वर्कफ्रंट की बात करें तो प्रियंका शोनाली बोस की फिल्म 'द स्काई इज़ पिंक' में नजर आनेवाली हैं, जिसमें उनके साथ होंगे फरहान अख्तर और ज़ायरा वसीम।</p><a href='../../../Output/output.html'> Back to Output page </a> </body></html>