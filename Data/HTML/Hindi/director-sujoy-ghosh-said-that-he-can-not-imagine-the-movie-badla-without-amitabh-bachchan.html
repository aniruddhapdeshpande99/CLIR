<!DOCTYPE html><html><body><h1>अमिताभ बच्‍चन के बगैर नहीं बन सकती थी फिल्‍म 'बदला'</h1><p><b>Authors : </b>No Author Specified</p><p><b>Published on : </b>05&#47;03&#47;2019, 19&#58;01&#58;15</p><p><b>Bollywood News: बॉलिवुड के महानायक ने तमाम शानदार फिल्‍में की हैं। खास बात यह है कि हर बार हर फिल्‍म में वह अलग अंदाज में नजर आते हैं। इस बार भी वह एक बेहतरीन फिल्‍म में लीड ऐक्‍टर का किरदार निभा रहे हैं। इसे लेकर मेकर्स का कहना है कि यह फिल्‍म उनके बिना सोची ही नहीं जा सकती थी।</b></p><img src="https://navbharattimes.indiatimes.com/thumb/msid-68272605,width-650,resizemode-4/weather.jpg" width="500" height="600"><p>X
X
के महानायक अमिताभ बच्‍चन ने साल 1969 में फिल्‍मी दुनिया में कदम रखा था। तब से लेकर आज तक वह हिट हैं। उनकी शानदार ऐक्टिंग के चलते उन्‍हें पद्म विभूषण, पद्म भूषण और पद्मश्री से भी नवाजा जा चुका है। यह उनकी बेहतरीन अदाकारी ही तो है कि आज जब फिल्‍मों में उनके किरदार की बात होती है, तो मेकर्स को भी यही लगता है कि अमिताभ बच्‍चन से बेहतर कोई और परफॉर्म ही नहीं कर सकता। हाल ही एक इंटरव्‍यू के दौरान डायरेक्‍टर सुजॉय घोष ने अपनी आने वाली फिल्‍म के रोल को लेकर यही कहा कि अगर अमिताभ यह रोल नहीं करते तो यह फिल्‍म बन ही नहीं सकती थी।मीडिया रिपोर्ट्स के मुताबिक हाल ही में सुजॉय घोष अपनी क्राइम सस्‍पेंस फिल्‍म 'बदला' को लेकर बात कर रहे थे। उस दौरान जब उनसे फिल्‍म के किरदारों पर चर्चा की गई तो उन्‍होंने कहा कि लीड रोल के बारे में जब सोचा तब ही उनके दिमाग में पहला नाम अमिताभ बच्‍चन का आया था।सुजॉय ने कहा कि 'बदला' बनाने के बारे में जब सोचा तो लीड रोल में किसी सीनियर ऐक्‍टर को लेना चाहते थे। तभी उन्‍हें लगा कि यह फिल्‍म तो अमिताभ के बिना बन ही नहीं सकती। उन्‍होंने कहा कि अमिताभ के अलावा लीड रोल के लिए उनके दिमाग में पहला नाम बलराज साहनी का आया था, जो कि अब इस दुनिया में नहीं हैं। दूसरा नाम दिलीप कुमार का था।हाल ही में 'बदला' का ऑफिशल ट्रेलर लॉन्‍च हुआ था। लोगों ने इसे खूब लाइक किया। इसके अलावा रिलीज हुए सॉन्‍ग 'क्‍यों रब्‍बा' को भी काफी पंसद किया गया। बता दें कि यह फिल्‍म स्‍पैनिश फिल्‍म 'The Invisible Guest' का रीमेक है। यह फिल्‍म 8 मार्च 2019 को रिलीज होगी। इस फिल्‍म में अमिताभ के अलावा मुख्‍य भूमिका में ऐक्‍ट्रेस तापसी पन्‍नू नजर आएंगी</p><a href='../../../Output/output.html'> Back to Output page </a> </body></html>