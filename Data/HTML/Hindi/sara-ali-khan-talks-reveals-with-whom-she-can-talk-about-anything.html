<!DOCTYPE html><html><body><h1>सारा अली खान ने बताया कि किससे कर सकती हैं हर तरह की बात</h1><p><b>Authors : </b>No Author Specified</p><p><b>Published on : </b>24&#47;01&#47;2019, 20&#58;51&#58;22</p><p><b>Bollywood News: सारा अली खान कई इंटरव्यू में अपने हंसमुख मिजाज से सबका दिल जीत चुकी हैं। चाहे प्रफेशनल हो या फिर पर्सनल सवाल, सारा हर बात का बेबाकी से जवाब देती हैं। अब एक और इंटरव्यू में उन्होंने खास खुलासा किया है।</b></p><img src="https://navbharattimes.indiatimes.com/thumb/msid-67414420,width-650,resizemode-4/weather.jpg" width="500" height="600"><p>स्टार बनने के सवाल पर सारा ने दिया यह जवाब
X
दो फिल्में रिलीज होने के बाद अमृता सिंह और सैफ अली खान की बेटी सारा अली खान हर तरफ छा गई हैं। पर्दे पर उनकी परफॉर्मेंस की जमकर तारीफ तो हुई ही, साथ ही सारा ने हर इंटरव्यू में अपनी बातों से सबका दिल जीत लिया। फिल्मों के प्रमोशन के दौरान सारा काफी खुलकर बातें करती दिखाई दीं। हर सवाल पर वह न सिर्फ बेबाकी से बात करती हैं बल्कि अपना मजाकिया अंदाज भी सामने रखती हैं। अब एक हालिया इंटरव्यू में सारा ने खुलासा किया कि किस शख्स से वह हर तरह की बातें कर सकती हैं।हाल ही में अभिषेक कपूर की फिल्म 'केदारनाथ' से सारा ने डेब्यू किया है। इसके बाद वह रोहित शेट्टी की फिल्म 'सिंबा' में दिखाई दीं। इन दोनों ही फिल्मों के प्रमोशन में उनका हंसमुख अंदाज देखने को मिला जिससे उन्होंने सबका दिल जीत लिया। एक टीवी शो में रोहित शेट्टी भी बता चुके हैं कि सारा सेट पर कितनी शरारतें करती थीं। अब फिल्मफेयर को दिए एक इंटरव्यू में सारा ने कई सवालों के जवाब दिए। उन्होंने अपनी दादी मां शर्मिला टैगोर के बारे में भी बात की।सारा ने बताया कि अपनी दादी से वह किसी भी बारे में बात कर सकती हैं। सारा ने कहा, 'मैं उनकी प्रशंसक हूं। वो मेरी दादी हैं। मैं उनका काफी सम्मान करती हूं।' सारा ने आगे कहा कि वह इस बात का भी ध्यान रखती हैं कि सम्मान और करीबी के बीच बैलेंस बना रहे। वह उनसे किसी भी बारे में बात कर सकती हैं। वह अपनी दादी से दुनिया में हो रही घटनाओं और राजनीति पर बात कर सकती हैं तो वहीं उनसे बालों और मेकअप के बारे में भी बात करती हैं।</p><a href='../../../Output/output.html'> Back to Output page </a> </body></html>