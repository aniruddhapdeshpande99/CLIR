<!DOCTYPE html><html><body><h1>हाइवे के बाद फिर साथ आएंगे रणदीप हुड्डा और इम्‍तियाज अली?</h1><p><b>Authors : </b>No Author Specified</p><p><b>Published on : </b>20&#47;02&#47;2019, 13&#58;33&#58;57</p><p><b>Bollywood News: रिपोर्ट्स के मुताबिक, इम्तियाज की यह नई फिल्‍म, 2009 में आई उनकी हिट फिल्‍म 'लव आज कल' का सीक्‍वल होगा। ऐसी चर्चा है कि इसमें लीड रोल में कार्तिक आर्यन और सारा अली खान होंगे।</b></p><img src="https://navbharattimes.indiatimes.com/thumb/msid-68076870,width-650,resizemode-4/weather.jpg" width="500" height="600"><p>दो साल तक टैक्सी भी चला चुके हैं रणदीप हुड्डा
X
फिल्‍ममेकर इम्तियाज अली की आने वाली फिल्‍म में एक बार फिर बॉलिवुड ऐक्‍टर रणदीप हुड्डा नजर आ सकते हैं। बता दें, यह तीसरा मौका होगा जब दोनों किसी फिल्‍म में साथ आएंगे।रिपोर्ट्स के मुताबिक, इम्तियाज की यह नई फिल्‍म, 2009 में आई उनकी हिट फिल्‍म 'लव आज कल' का सीक्‍वल होगा। ऐसी चर्चा है कि इसमें लीड रोल में कार्तिक आर्यन और सारा अली खान होंगे और अब कहा जा रहा है कि फिल्‍म में रणदीप का भी अहम रोल होगा।खबरों की मानें तो इस लव स्‍टोरी में रणदीप का कैरक्‍टर कुछ वैसा ही होगा, जैसा ऋषि कपूर का 'लव आज कल' में था। इस प्रॉजेक्‍ट से जुड़े एक सूत्र का कहना है, 'फिल्‍म पर काम चल रहा है। कैरक्‍टर के लिए रणदीप बिलकुल पर्फेक्‍ट हैं। उनका कैरक्‍टर लीड ऐक्‍टर्स को प्‍यार पर अपने अनुभवी नजरिए से राय देता है।' फिलहाल, इस बारे में इम्‍तियाज या रणदीप की ओर से कन्‍फर्मेशन नहीं आया है।बता दें, इससे पहले रणदीप और इम्तियाज ने एकसाथ 'हाइवे' और 'कॉकटेल' में काम किया था। 'हाइवे' के राइटर और डायरेक्‍टर इम्‍तियाज थे, कॉकटेल के राइटर इम्‍तियाज और उनके भाई साजिद थे।</p><a href='../../../Output/output.html'> Back to Output page </a> </body></html>