<!DOCTYPE html><html><body><h1>बेटी न्यासा के कपड़ों पर हुआ सवाल तो अजय देवगन बोले 'उसका ड्रेसिंग सेंस क्लासी है'</h1><p><b>Authors : </b>No Author Specified</p><p><b>Published on : </b>25&#47;02&#47;2019, 08&#58;17&#58;06</p><p><b>Bollywood News: अजय देवगन और काजोल अपनी बेटी न्यासा को कूल पैरंट्स की तरह परवरिश दे रहे हैं। उनके कपड़ों से लेकर किसी भी फैसले में वह दखल नहीं देते हैं, यह बात हाल ही में ऐक्टर ने बताई।</b></p><img src="https://navbharattimes.indiatimes.com/thumb/msid-67418131,width-650,resizemode-4/weather.jpg" width="500" height="600"><p>काजोल की बेटी न्यासा अपने एयरपोर्ट लुक के कारण ट्रोल हो रही है। दरअसल, हाल ही में वह एयरपोर्ट पर नजर आई थी, इस दौरान पपराजी ने फोटो लिए। यह फोटो जब सोशल मीडिया पर आए तो लोगों ने न्यासा के कपड़ों को लेकर सवाल उठाना शुरू कर दिए।
दरअसल, एयरपोर्ट पर न्यासा ब्लू कलर के लॉन्ग स्वैटशर्ट में नजर आई थी। इसके साथ उसने नीचे कुछ नहीं पहना था। इस कैजुअल लुक को वह काफी कॉन्फिडेंस के साथ कैरी करती दिखी।
हालांकि, लोगों को यह लुक पसंद नहीं आया। उन्होंने कपड़ों पर सवाल करते हुए कहा कि न्यासा ने पैरों में कुछ पहना क्यों नहीं है?
यूजर्स ने न्यासा को ट्रोल करते हुए कई तरह के कॉमेंट्स किए। इनमें से ज्यादातर 'अरे, यह तो पैंट पहनना भूल गई', 'इसने तो पैंट ही नहीं पहनी', 'इसकी पैंट कहां हैं?' जैसे कॉमेंट्स थे।
बता दें कि, न्यासा अजय देवगन और काजोल की बड़ी बेटी है। दोनों ही न्यासा को लेकर काफी प्रटेक्टिव हैं। खासतौर पर अजय देवगन बेटी को लेकर पजेसिव हैं।
वैसे यह पहली बार नहीं है जब न्यासा को ट्रोल्स ने अपना शिकार बनाया हो। इससे पहले भी वह इस स्टार किड को कभी कपड़ों तो कभी स्किन कलर के कारण निशाना बनाते आए हैं।
काजोल और रानी मुखर्जी हैं बहनें, जाने ये रोचक बातें
X
ऐक्ट्रेस काजोल और अजय देवगन की बेटी हाल ही में कपड़ों को लेकर ट्रोल्स का शिकार हुई थीं। लोगों ने तरह-तरह के कॉमेंट कर न्यासा का मजाक उड़ाया था। हालांकि, बावजूद इस सब के न्यासा की इंस्टाग्राम पर अच्छी खासी फैन फॉलोइंग है। कुछ लोग उन्हें फैशनिस्टा भी मानते हैं। अब अजय देवगन ने अपनी बेटी के कपड़ों के सिलेक्शन को लेकर अपनी राय रखी है।फिल्म 'टोटल धमाल' के प्रमोशन में बिजी अजय देवगन से जब उनकी बेटी के कपड़ों और उनकी फैन फॉलोइंग के बारे में सवाल पूछा गया तो उन्होंने मजेदार अंदाज में जवाब दिया। उन्होंने कहा कि वह इंस्टाग्राम पर न्यासा की फैन फॉलोइंग के बारे में नहीं जानते हैं।अजय ने आगे सवाल किया कि आखिर न्यासा को फैशनिस्टा क्यों बुलाया जा रहा है, क्योंकि उनकी राय में वह ऐसी लड़की है जो आज की जेनरेशन की तरह ही कपड़े पहनती है।ऐक्टर ने कहा कि उन्हें लगता है कि न्यासा का ड्रेसिंग सेंस क्लासी है और उसके कपड़ों का चुनाव काफी अच्छा है। अजय देवगन ने बताया कि न्यासा अपने फैसले खुद लेती है और उसके फैसलों में वह और काजोल कोई दखल नहीं देते हैं।</p><a href='../../../Output/output.html'> Back to Output page </a> </body></html>