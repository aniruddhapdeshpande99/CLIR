<!DOCTYPE html><html><body><h1>फिल्म 'लुका छुपी' और 'अर्जुन पटियाला' पाकिस्तान में रिलीज नहीं होंगी</h1><p><b>Authors : </b>No Author Specified</p><p><b>Published on : </b>19&#47;02&#47;2019, 16&#58;03&#58;54</p><p><b>Bollywood News: 'टोटल धमाल' खे बाद अब कार्तिक आर्यन की फिल्म 'लुका छुपी' और दिलजीत दोसांझ की 'अर्जुन पटियाला' को भी पाकिस्तान में रिलीज़ नहीं करने का फैसला लिया गया है।</b></p><img src="https://navbharattimes.indiatimes.com/thumb/msid-68063364,width-650,resizemode-4/weather.jpg" width="500" height="600"><p>पुलवामा आतंकी हमले के मद्देनजर अभिनेता कार्तिक आर्यन की फिल्म 'लुका छुपी' और दिलजीत दोसांझ की 'अर्जुन पटियाला' पाकिस्तान में रिलीज नहीं होगी। फिल्म निर्माता दिनेश विजान ने घोषणा की है कि उन्होंने फिल्मों के पाकिस्तान वितरक के साथ कॉन्ट्रैक्ट रद्द कर दिया है और अब उनका बैनर मैडॉक फिल्म्स 'लुका छुपी', 'अर्जुन पटियाला' और 'मेड इन चाइना' को पाकिस्तान में रिलीज नहीं करेगा।'टोटल धमाल' के निर्माताओं ने इससे एक दिन पहले कहा था कि वे पाकिस्तान में कॉमिडी एंटरटेनर रिलीज नहीं करेंगे। यह फैसला जम्मू एवं कश्मीर के पुलवामा में हुए भयानक आतंकी हमले के बाद लिया गया है।'लुका छुपी' एक ऐसे दम्पती की कहानी है, जो लिव-इन में रहने का फैसला करते हैं और किस तरह उनका पूरा परिवार उनके विचारों से जुड़ता है। लक्ष्मण उतेकर निर्देशित यह फिल्म 1 मार्च को रिलीज होगी। रोहित जुगराज द्वारा निर्देशित रोमांटिक कॉमिडी फिल्म 'अर्जुन पटियाला' 3 मई को रिलीज होगी।</p><a href='../../../Output/output.html'> Back to Output page </a> </body></html>