<!DOCTYPE html><html><body><h1>अमाल मलिक ने बताया, भाई को हटाकर अरिजीत सिंह से गवाया था टाइगर श्रॉफ का गाना</h1><p><b>Authors : </b>No Author Specified</p><p><b>Published on : </b>21&#47;02&#47;2019, 16&#58;12&#58;59</p><p><b>Bollywood News: अमाल ने कहा, 'वर्ष 2015 में मैंने गीत चल वतन में है की रचना की, जिसे टाइगर श्रॉफ और कृति (सॉन) पर फिल्माया गया था। अरमन ने इसे गाया लेकिन अंतिम रिकॉर्डिंग में अरिजीत सिंह ने इसे गाया।'</b></p><img src="https://navbharattimes.indiatimes.com/thumb/msid-68095750,width-650,resizemode-4/weather.jpg" width="500" height="600"><p>अक्सर अपने भाई अरमान मलिक के लिए काम करने वाले गायक-संगीतकार अमाल मलिक का कहना है कि उनके पास संगीत के लिए भाईचारे की कोई जगह नहीं है। अमाल ने बताया, 'अक्सर लोग कहते हैं कि मेरे गाने इसलिए हिट होते हैं क्योंकि उन्हें अरमान गाते हैं। मैं सारे गाने उनसे नहीं गवाता। मैं उनके साथ तभी काम करता हूं जब गाना सही हो।'संगीतकार ने कहा, 'ईमानदारी से कहूं, तो जब भी मेरे संगीत की बात आती है तो मैं बहुत ही हार्डकोर हूं, क्योंकि जो गीत मैं बना रहा होता हूं अंतत: वह हमेशा याद रखा जाएगा। लेकिन हां, फायदा केवल इतना है कि वह मेरे भाई हैं और हम साथ में पले-बढ़े हैं। मैं समझता हूं कि बेस्ट इमोशन कैसे बाहर आएंगे और वह भी देखता है कि गीत कैसे बन रहा है।'एक घटना के बारे में बताते हुए अमाल ने कहा, 'वर्ष 2015 में मैंने गीत चल वतन में है की रचना की, जिसे टाइगर श्रॉफ और कृति (सॉन) पर फिल्माया गया था। अरमन ने इसे गाया लेकिन अंतिम रिकॉर्डिंग में अरिजीत सिंह ने इसे गाया। उस समय अरमान की आवाज पर्याप्त नहीं थी कि वह गीत को पकड़ सके।' उन्होंने कहा, 'मुझे पता है कि मैं उसके साथ ज्यादा काम करता हूं, लेकिन मेरा भाईचारा मेरे संगीत से पहले नहीं आता।'</p><a href='../../../Output/output.html'> Back to Output page </a> </body></html>