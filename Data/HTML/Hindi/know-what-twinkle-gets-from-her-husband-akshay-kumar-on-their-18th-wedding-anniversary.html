<!DOCTYPE html><html><body><h1>Twinkle और Akshay की शादी के हुए 18 साल, ट्विंकल ने शेयर किए बेहद प्यारे मेसेज</h1><p><b>Authors : </b>No Author Specified</p><p><b>Published on : </b>17&#47;01&#47;2019, 16&#58;50&#58;12</p><p><b>Bollywood News: ये तो हर वाइफ की ख्‍वाहिश होती है कि उसे शादी की सालगिरह पर पति से बेशकीमती सा तोहफा मिले, जो हमेशा यादगार रहे। इसी कड़ी में ऐक्‍ट्रेस Twinkle Khanna ने बताया कि उनके पति अक्षय कुमार ने उन्‍हें सालगिरह पर क्‍या दिया?</b></p><img src="https://navbharattimes.indiatimes.com/thumb/msid-67582322,width-650,resizemode-4/weather.jpg" width="500" height="600"><p>ऐक्‍ट्रेस Twinkle Khanna की शादी की 18वीं सालगिरह बीती है। तो इस बार उन्‍हें पति Akshay Kumarसे क्‍या तोहफा मिला है, ये जानना काफी दिलचस्‍प होगा। आइए, बताते हैं कि ऐसा कौन सा तोहफा मिला है ट्विंकल खन्‍ना को, जिसे उन्‍होंने सोशल मीडिया अकाउंट पर एक अलग ही अंदाज में पोस्‍ट किया है।ट्विंकल ने इंस्‍टाग्राम पर #18yearchallenge के साथ चार फोटोज शेयर की हैं। इसमें पहली तस्‍वीर में जेट प्लेन की सीढ़ियों पर पोज करते हुए उन्‍होंने एक सवाल लिखा है कि आपकी शादी की सालगिरह पर आपके पति ने आपको क्‍या दिया है? अनफॉर्चुनेटली मेरे पति ने मुझे कोई प्राइवेट जेट नहीं दिया है।ट्विंकल ने ऐसी ही कई तस्वीरें शेयर कीं जिसमें ऐसा ही सवाल और उसका जवाब दिया है। दूसरी तस्‍वीर पर ट्विंकल ने फिर यही सवाल लिखा कि आपके पति ने आपको ऐनिवर्सरी पर क्‍या दिया है? उसके आगे उन्होंने लिखा है कि अनफॉर्चुनेटली मेरे पति ने मुझे मेरे बचपन के क्रश Rob Lowe के साथ डेट भी नहीं दी।तीसरी तस्‍वीर शेयर करते हुए ट्विंकल ने फिर यही सवाल पूछा है और कहा, 'अनफॉर्चुनेटली मेरे पति ने मुझे रणवीर सिंह का हग भी नहीं लेने दिया। सारे हग उन्होंने खुद रख लिए।'चौथी और आखिरी तस्‍वीर पोस्‍ट करते हुए ट्विंकल ने यही सवाल लिखा है। इस बार जवाब बेहद इमोशनल और प्‍यार भरा है। ट्विंकल ने लिखा है कि फॉर्चुनेटली मेरे पति ने मुझे दोस्‍ती के बेहतरीन 18 साल दिए हैं। मुझे ग्रो करने के लिए प्रॉपर स्‍पेस दिया है ताकि मैं आगे बढ़ सकूं। जाहिर तौर पर ये अंत नहीं है। हम पेज नंबर 120 पर हैं।मीडिया रिपोर्ट्स के मुताबिक अक्षय और ट्विंकल अपनी शादी की सालगिरह मनाने के लिए वकेशन पर जा रहे हैं। वर्कफ्रंट की बात करें तो अक्षय के पास इस समय तमाम फिल्‍में हैं। इसमें 'केसरी', ' मिशन मंगल', ' गुड न्‍यूज' और 'हाउसफुल 4' शामिल हैं।</p><a href='../../../Output/output.html'> Back to Output page </a> </body></html>