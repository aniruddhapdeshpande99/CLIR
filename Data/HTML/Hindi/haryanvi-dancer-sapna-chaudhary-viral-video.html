<!DOCTYPE html><html><body><h1>भोले शंकर वाले अवतार में सपना चौधरी का विडियो खूब हो रहा वायरल</h1><p><b>Authors : </b>No Author Specified</p><p><b>Published on : </b>06&#47;02&#47;2019, 15&#58;38&#58;07</p><p><b>Bollywood News: Sapna Choudhary का एक विडियो इंटरनेट पर वायरल होता नजर आ रहा है। हालांकि, यहां बता दें कि यह विडियो उनके लटकों-झटकों वाला नहीं बल्कि शिव शंभू के अवतार वाला है।</b></p><img src="https://navbharattimes.indiatimes.com/thumb/msid-67866911,width-650,resizemode-4/weather.jpg" width="500" height="600"><p>हरियाणवी डांसर और सिंगर सपना चौधरी (Sapna Choudhary) सोशल मीडिया पर खूब ऐक्टिव रहती हैं और अब उन्होंने भोले शंकर के अवतार में एक विडियो पोस्ट किया है। वैसे तो सपना चौधरी जो भी करती हैं, उसे लेकर वह खबरों में छा ही जाती हैं, लेकिन यहां मामला डांस और आइटम सॉन्ग का नहीं बल्कि भक्ति का है।सपना चौधरी के फैन पेज पर यह विडियो शेयर किया गया है, जिसमें वह भगवान शिव के अवतार में दिख रही हैं। सपना गा रही हैं, 'शिव शंभू, शिव शंकर...तेरा नशा है चढ़ा बस हमपर।' इस विडियो में सपना बाघ प्रिंट वाले कपड़ों में हैं, उन्होंने अपने बालों को भोले शंकर की जटा जैसी बना रखी है और गले, बाजुओं और पैरों में भी रुद्राक्ष की माला पहन रखी है।सपना ने कुछ और टिक टॉक विडियो अपने इंस्टाग्राम पर अपलोजड किए हैं, जिसमें वह अपनी फ्रेंड्स के साथ मस्ती करती नजर आ रही हैं।बता दें कि सपना चौधरी के फैन्स की संख्या लगातार बढ़ रही है। वह 'बिग बॉस' सीजन 11 में भी नजर आ चुकी हैं। भले ही वह इस शो की विजेता न रहीं, लेकिन इस शो की वजह से अपने चाहनेवालों के काफी करीब हो गई हैं सपना। सपना बहुत जल्द अपनी फिल्म 'दोस्ती के साइड इफेक्ट्स' से बॉलिवुड में डेब्यू करने जा रही हैं, जिसके गानों ने पहले से ही धमाल मचा रखा है। इस फिल्म में सपना आईपीएस अधिकारी की भूमिका में नजर आएंगी।</p><a href='../../../Output/output.html'> Back to Output page </a> </body></html>