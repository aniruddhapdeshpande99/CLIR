<!DOCTYPE html><html><body><h1>Rishi Kapoor ने किया कन्फर्म, कैंसर फ्री होने पर परिवार और दोस्तों को कहा धन्यवाद</h1><p><b>Authors : </b>No Author Specified</p><p><b>Published on : </b>03&#47;05&#47;2019, 12&#58;59&#58;01</p><p><b>Bollywood News: ऋषि कपूर पिछले कई महीनों से न्यू यॉर्क में अपना इलाज करवा रहे थे। हालांकि, अभी तक इस बात का जिक्र ऑफिशली कहीं भी नहीं किया गया था कि उन्हें क्या बीमारी है, लेकिन हाल में दिए इंटरव्यू में उन्होंने कहा कि वह अब कैंसर फ्री हो चुके हैं।</b></p><img src="https://navbharattimes.indiatimes.com/thumb/msid-69161228,width-650,resizemode-4/weather.jpg" width="500" height="600"><p>बॉलिवुड ऐक्टर ऋषि कपूर पिछले काफी समय से न्यू यॉर्क में अपना इलाज करवा रहे थे। हाल ही में फिल्ममेकर राहुल रवैल ने फेसबुक पोस्ट के जरिए जानकारी दी थी कि ऋषि कपूर कैंसर फ्री हो गए हैं। अब ऋषि कपूर ने खुद इस खबर को कन्फर्म करते हुए यही बात कही है।हाल ही में दिए अपने इंटरव्यू में सीनियर ऐक्टर ने अपने हेल्थ के बारे में बातचीत की। बताया जाता है कि उनके इलाज का 8वां महीना 1 मई से शुरू हुआ है और अब स्थिति काफी बेहतर है। कहा गया है कि वह अब कैंसर फ्री हो चुके हैं। ऋषि ने यह भी कहा कि इंडिया लौटने से पहले काफी सारे मेडिकल प्रसीजर से गुजरना होगा। उन्होंने यह भी बताया कि उन्हें बोन-मैरो ट्रांसप्लांट भी कराना होगा, जिसमें कम से कम दो महीने और लगेंगे।ऋषि कपूर न्यू यॉर्क में हैं और इस दौरान उनके परिवार वाले और दोस्त उनसे मिलने वहां पहुंचते रहे। इस कठिन परिस्थिटि में उनके साथ खड़े रहने वालों के प्रति धन्यवाद जताते हुए ऋषि ने कहा कि हालत में सुधार होना बड़ी बात है और यह सब उनकी फैमिली, फैन्स की दुआओं का असर है।उन्होंने यह भी कहा कि उनकी पत्नी नीतू उनके साथ हमेशा मजबूती से खड़ी रहीं। उन्होंने यह भी कहा कि इस मुश्किल समय में उनके बच्चे रणबीर कपूर और रिद्धिमा ने उन्हें सहारा दिया।बता दें कि ऋषि ने सितम्बर 2018 में ट्विटर के जरिए अमेरिका जाने से पहले अपनी बीमारी और इलाज की जानकारी दी थी। हालांकि, अब तक इसे लेकर परिवार या दोस्तों ने कोई कन्फर्मेशन नहीं दिया था कि वह किस बीमारी से जूझ रहे हैं। समय-समय पर सोशल मीडिया के जरिए ऋषि कपूर या नीतू कपूर ऐक्टर के फैन्स को उनकी हेल्थ की जानकारी देते रहे हैं। नीतू न्यू यॉर्क से इंस्टाग्राम पर कई तस्वीरें पोस्ट कर चुकी हैं। इस दौरान प्रियंका चोपड़ा, अनुपम खेर, करिश्मा कपूर, आमिर खान जैसे कई स्टार उनसे मिलने न्यू यॉर्क भी पहुंचे, जिनकी तस्वीरें उन्होंने सोशल मीडिया पर भी पोस्ट कीं।</p><a href='../../../Output/output.html'> Back to Output page </a> </body></html>