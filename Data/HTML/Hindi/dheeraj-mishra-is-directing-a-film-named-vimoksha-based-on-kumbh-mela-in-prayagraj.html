<!DOCTYPE html><html><body><h1>संगम किनारे कुंभ से बनी 'विमोक्ष' की पटकथा: धीरज मिश्र</h1><p><b>Authors : </b>No Author Specified</p><p><b>Published on : </b>17&#47;01&#47;2019, 17&#58;50&#58;45</p><p><b>Bollywood News: 'जय जवान जय किसान' और 'चापेकर ब्रदर्स' जैसी फिल्में लिख चुके धीरज मिश्र 'विमोक्ष' से निर्देशन की शुरुआत कर रहे हैं। यह फिल्म एक ऐसे लड़के की कहानी है जो सांसारिक बंधन से दूर एक नई राह (विमोक्ष) तलाश रहा है।</b></p><img src="https://navbharattimes.indiatimes.com/thumb/msid-67573659,width-650,resizemode-4/weather.jpg" width="500" height="600"><p>में कुंभ का आगाज हो चुका है। एक महीने से ज्यादा समय तक चलने वाला यह महा-उत्सव पूरी दुनिया के लोगों को आकर्षित कर रहा है, फिल्मकार भी इससे अछूते नहीं हैं। कई फिल्मकार अपनी पटकथाएं कुंभ को ध्यान में रखकर ही लिखते हैं। कुंभ आस्था का महापर्व है, जहां आनेवाले करोड़ों लोगों को पवित्रता का एहसास होता है और यहीं से बनती है आने वाली फिल्म ' विमोक्ष ' की कहानी।'जय जवान जय किसान' और 'चापेकर ब्रदर्स' जैसी फिल्में लिख चुके धीरज मिश्र फिल्म 'विमोक्ष' के साथ निर्देशन की दुनिया में कदम रख रहे हैं। धीरज बताते हैं कि वह बचपन से ही कुंभ और माघ मेले में आते रहे हैं। अब इसने पटकथा का रूप ले लिया है जिसका निर्देशन वह खुद करने जा रहे हैं। 'मोक्ष' हिंदू धर्म का सबसे जाना पहचाना शब्द है, जिसमें प्रयाग नगरी का बेहद महत्व है। कुंभ के समय इसका महत्व और बढ़ जाता है। उनके मुताबिक 'विमोक्ष' में कुंभ हिस्सा मात्र नही हैं बल्कि फिल्म का बड़ा हिस्सा यहां फिल्माया जाना है।फिल्म का आधार बुद्ध और विवेकानंद की ज्ञान खोजने की राह है। वह कहते हैं कि आज का इंसान सर्व संपन्न होने के बाद भी अशांत है, वह शांति चाहता है लेकिन राह में क्या-क्या बाधाएं आती हैं, यही 'विमोक्ष' का केंद्रबिंदु है।धीरज के मुताबिक यह फिल्म एक लड़के की कहानी पर आधारित है जो सांसारिक बंधन से मुक्त एक नई राह (विमोक्ष) की तलाश में निकल पड़ता है। इस फिल्म की शूटिंग का पहला हिस्सा इलाहाबाद के कुंभ से शुरू हो रहा है। लखनऊ के तुषार पुरवार फिल्म में मुख्य भूमिका में हैं। उनका चयन एक लंबे ऑडिशन के बाद हुआ। बकौल धीरज इस फिल्म में मुख्य भूमिका के लिए एक नए लड़के की जरूरत थी जिसमे अभिनय की गंभीरता के साथ फ्रेश इमेज हो।फिल्म में अनिल रस्तोगी, विवेक मिश्र, प्रशांत राय तथा राजीव मिश्र अहम भूमिका में हैं। फिल्म की पटकथा यशोमती देवी और धीरज मिश्र ने लिखी है जबकि फिल्म का निर्माण ग्रिविया प्रॉडक्शन के तहत हो रहा हैं। निर्माता घनश्याम पटेल हैं। फिल्म की शूटिंग इलाहाबाद के अलावा वाराणसी, मथुरा और माना गांव जो भारत का आखरी गांव माना जाता है में होगी। फिल्म के कार्यकारी निर्माता अविनाश कुमार हैं।</p><a href='../../../Output/output.html'> Back to Output page </a> </body></html>