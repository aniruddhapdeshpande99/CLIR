<!DOCTYPE html><html><body><h1>जानें, इस बार किसके साथ वैलंटाइंस डे मना रहे हैं कार्तिक आर्यन</h1><p><b>Authors : </b>No Author Specified</p><p><b>Published on : </b>14&#47;02&#47;2019, 10&#58;42&#58;34</p><p><b>Bollywood News: पिछले काफी समय से बॉलिवुड ऐक्टर कार्तिक आर्यन के अनन्या पांडे के साथ अफेयर के चर्चे हैं। दूसरी तरफ सारा अली खान भी उनके साथ डेट पर जाने की इच्छा जाहिर कर चुकी हैं। इस बीच कार्तिक ने बताया है कि वह इस साल वैलंटाइंस डे किसके साथ मनाने जा रहे हैं।</b></p><img src="https://navbharattimes.indiatimes.com/thumb/msid-67987019,width-650,resizemode-4/weather.jpg" width="500" height="600"><p>इस वैलेंटाइन डे सारा अली खान को गले लगाना चाहते हैं कार्तिक आर्यन
X
कार्तिक का 'प्यार का पंचनामा' से 'फिटनेस का पंचनामा' तक का सफर
X
X
समय जिन तेजी से उभरते हुए ऐक्टर्स का नाम लिया जाता है उस लिस्ट में कार्तिक आर्यन का भी नाम जुड़ गया है। कार्तिक की पिछली फिल्म 'सोनू के टीटू की स्वीटी' बॉक्स ऑफिस पर सक्सेसफुल रही थी। हालांकि कार्तिक फिल्मों के अलावा अपने कथित अफेयर को लेकर भी चर्चा में रहते हैं। पहले सारा अली खान ने उनके साथ डेट पर जाने की इच्छा जताई थी और उसके बाद कार्तिक को कई बार अनन्या पांडे के साथ देखा गया है।अफेयर की खबरों के बीच यह पूछा जाना लाजिमी है कि आखिर इस बार कार्तिक अपना वैलंटाइंस डे किसके साथ मनाने जा रहे हैं। हाल में मीडिया से बात करते हुए कार्तिक ने इस बात का जवाब भी दे दिया। उन्होंने कहा कि वह इस बार किसी लड़की के साथ नहीं बल्कि अपनी मां के साथ वैलंटाइंस डे मनाएंगे। कार्तिक ने कहा, 'मैं इस बार अपनी मां के साथ वैलंटाइंस डे सेलिब्रेट करूंगा। मैं किसी पार्टी या फंक्शन में नहीं जा रहा और न ही मेरी लाइफ में ऐसा कोई स्पेशल है जिसके साथ मैं यह दिन सेलिब्रेट करूं।'फिल्मों के बारे में बात करते हुए कार्तिक ने कहा, 'मुझे खुशी है कि विकी कौशल, राजकुमार राव और आयुष्मान खुराना जैसे टैलंटेड ऐक्टर्स की फिल्में लोगों को पसंद आ रही हैं। मुझे लगता है कि हम बहुत अच्छे समय में हैं जहां अच्छे कॉन्टेंट को सराहा जाता है और लोगों को भी ऐसी फिल्में पसंद आ रही हैं।'वर्क फ्रंट की बात करें तो कार्तिक आर्यन की फिल्म 'लुका छुपी' 1 मार्च को रिलीज होने जा रही हैं। इस फिल्म में वह कृति सैनन के साथ नजर आएंगे। इसके अलावा वह 'पति पत्नी और वो' के सीक्वल में भी काम कर रहे हैं जिसमें उनके ऑपोजिट भूमि पेडनेकर और अनन्या पांडे नजर आएंगी।</p><a href='../../../Output/output.html'> Back to Output page </a> </body></html>