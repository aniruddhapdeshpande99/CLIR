<!DOCTYPE html><html><body><h1>कैंसर से लड़ रहीं Sonali Bendre फिर स्टाइलिश लुक में आईं नजर</h1><p><b>Authors : </b>No Author Specified</p><p><b>Published on : </b>14&#47;01&#47;2019, 19&#58;53&#58;36</p><p><b>Bollywood News: कैंसर जैसी गंभीर बीमारी से जूझ रहीं सोनाली बेंद्रे एक बार फिर से मीडिया के सामने स्‍टाइलिश अवतार में नजर आईं। इसके अलावा उन्‍होंने मुस्‍कुराकर पोज भ‍ी किया।</b></p><img src="https://navbharattimes.indiatimes.com/thumb/msid-67528905,width-650,resizemode-4/weather.jpg" width="500" height="600"><p>बेंद्रे को अक्सर स्‍टाइलिश लुक में देखा गया है। हालांकि बीते दिनों उनकी कैंसर से जूझने की भी खबर सामने आई लेकिन वह हमेशा अपने जाने-पहचाने अंदाज में मुस्‍कुराते हुए ही देखी गईं। हाल ही जब उन्‍हें स्‍पॉट किया गया, तो वह वाइट ड्रेस और मैचिंग बैग के साथ काफी स्‍टाइलिश और खुश नजर आ रही थीं।कुछ समय पहले ही सोनाली बेंद्रे भारत वापस आई हैं। वापस आकर उन्‍होंने कहा था कि उन्‍हें खुशी है कि वह अपनों और अपने घर पर वक्‍त बिता सकेंगी। हालांकि सोनाली की कैंसर की लड़ाई अभी जारी है। उनका इलाज अभी चल रहा है लेकिन वह अपने इस खाली वक्‍त को अपनी फैमिली और अपनों के साथ खुश रहकर बिता रही हैं। इसके अलावा वह जब भी कहीं बाहर नजर आती हैं तो हमेशा मुस्‍कुराते हुए और अपने स्‍टाइलिश अंदाज में ही दिखाई देती हैं।बता दें कि पिछले साल जब सोनाली बेंद्रे को कैंसर होने की खबर आई तो फैन्स के साथ-साथ पूरा बॉलिवुड परेशान हो गया। इसके बाद सोनाली ने जिस तरह से इस बिमारी से लड़ने का जज्‍बा दिखाया, उसे सभी ने सलाम किया। इसके अलावा जब वह अपने घर से दूर न्‍यूयॉर्क में अपना इलाज करवा रहीं थीं तब भी सोशल मीडिया के जरिए अपने फैन्‍स के साथ जुड़ी रहीं। अपनी सेहत के बारे में भी अपडेट करती रहीं।</p><a href='../../../Output/output.html'> Back to Output page </a> </body></html>