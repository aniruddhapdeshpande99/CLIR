<!DOCTYPE html><html><body><h1>कन्फर्म: तमिल, तेलुगु और मलयालम में बनेगा 'Uri The Surgical strike' का रीमेक</h1><p><b>Authors : </b>No Author Specified</p><p><b>Published on : </b>22&#47;01&#47;2019, 15&#58;14&#58;41</p><p><b>Bollywood News: विकी कौशल, मोहित रैना, परेश रावल, यामी गौतम और कीर्ति कुल्हारी स्टारर फिल्म 'उरी: द सर्जिकल स्ट्राइक' की शानदार सफलता के बाद अब इसे दक्षिण की तीन भाषाओं... तमिल, तेलुगु और मलयालम में भी बनाया जाएगा...</b></p><img src="https://navbharattimes.indiatimes.com/thumb/msid-67639667,width-650,resizemode-4/weather.jpg" width="500" height="600"><p>Uri Public Review: पहला शो देखने के बाद क्या बोली पब्लिक?
X
सर्जिकल स्‍ट्राइक: इन घातक हथियारों से लैस थे जवान
X
X
धमाकेदार सफलता के बाद, आरएसवीपी बैनर तले बनीं 2019 की पहली सुपरहिट फिल्म ' उरी: द सर्जिकल स्ट्राइक ' को अब तमिल, तेलुगु और मलयालम में बनाया जाएगा। 'उरी: द सर्जिकल स्ट्राइक' ने बॉक्स ऑफिस पर धूम मचाते हुए 100 करोड़ क्लब में प्रवेश कर लिया है। फिल्म ने अपनी रिलीज के 11 दिनों के भीतर कुल 115 करोड़ का शानदार प्रदर्शन कर देश भर में सराही जा रही है।फिल्म की इसी शानदार सफलता के बाद इसे साउथ की दूसरी भाषाओं में भी रीमेक किया जाएगा। 'उरी' के निर्माता रॉनी स्क्रूवाला को दक्षिण के कई निर्माताओं से फोन आए हैं, जो फिल्म को अपनी भाषा में बनाने की इच्छा रखते हैं और फिल्म का रीमेक बनाना चाहते हैं। खबर है कि निर्माता फिल्म के अधिकार को उच्च मूल्य पर बेचेगें। अब तक यह तय नहीं हुआ है कि साउथ में 'उरी' में कौन से ऐक्टर कास्ट किए जाएंगे।आरएसवीपी ने पहले 'केदारनाथ' और अब 'उरी: द सर्जिकल स्ट्राइक' के साथ बॉक्स ऑफिस पर बैक टू बैक हिट फिल्में दी हैं। अभिनेता सुशांत सिंह राजपूत के लिए 'केदारना' उनके करियर की सबसे बड़ी हिट फिल्म थी, वही 'उरी' अभिनेता विकी कौशल की सबसे बड़ी हिट बनने की तैयारी में हैं। इससे पहले विकी फिल्म राजी में पाकिस्तानी अफसर की भूमिका में नजर आए थे।'उरी: सर्जिकल स्ट्राइक' उस सर्जिकल स्ट्राइक पर आधारित है, जिसे साल 2016 में भारतीय सेना ने अंजाम दिया था। मुख्य अभिनेता विकी कौशल की यह पहली ऐक्शन फिल्म है। विकी के अलावा फिल्म में मोहित रैना, परेश रावल, यामी गौतम और कीर्ति कुल्हारी जैसे अनुभवी कलाकार अहम भूमिकाओं में हैं।</p><a href='../../../Output/output.html'> Back to Output page </a> </body></html>