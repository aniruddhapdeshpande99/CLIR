<!DOCTYPE html><html><body><h1>भोपाल से चुनाव लड़ने की खबर पर करीना कपूर खान ने दिया जवाब</h1><p><b>Authors : </b>No Author Specified</p><p><b>Published on : </b>21&#47;01&#47;2019, 21&#58;28&#58;22</p><p><b>Bollywood News: अभिनेत्री करीना कपूर खान के बारे में सोमवार सुबह से ही खबर थी कि वह मध्यप्रदेश भोपाल से लोकसभा का चुनाव लड़ सकती हैं.... आखिरकार शाम को करीना ने इस खबर पर जवाब देते हुए बताया कि सच्चाई क्या है...</b></p><img src="https://navbharattimes.indiatimes.com/thumb/msid-67630637,width-650,resizemode-4/weather.jpg" width="500" height="600"><p>करण जौहर के शो पर करीना कपूर खान पर टिप्पणी के लिए रणवीर सिंह ने मांगी माफी
X
X
चुनाव में कांग्रेस को मिली सफलता के बाद पार्टी के कुछ नेताओं ने मध्यप्रदेश के लिए मांग रखी कि अभिनेत्री और पटौदी की बहुरानी करीना कपूर खान को भोपाल लोकसभा से चुनाव लड़ने का मौका देना चाहिए। सुबह से यह खबर जमकर सुर्खियों में रही। अब इस मामले में करीना की प्रतिक्रिया जानने की कोशिश की गई तो पहले करीना ने कोई जवाब नहीं दिया, लेकिन शाम तक काफी सोच-समझ कर करीना ने एक स्टेटमेंट जारी कर बताया कि इस खबर की सच्चाई क्या है।करीना ने अपने स्टेटमेंट में कहा, 'इन खबरों में कोई सच्चाई नहीं है। मुझसे इस बारे में संपर्क नहीं किया गया। मेरा फोकस सिर्फ और सिर्फ फिल्में हैं। (There is no truth to these reports. I have not been approached for this whatsoever. My focus is and only will be movies)' करीना के सामने आए इस बयान के बाद मामला साफ हो गया।कांग्रेस के नेता गुड्डू चौहान और अनीस खान ने यह मांग रखी थी कि करीना की युवाओं के बीच अच्छी-खासी फैन फॉलोविंग है, ऐसे में उन्हें युवा वोट करेंगे। साथ ही करीना मंसूर अली खान पटौदी की बहू हैं, पटौदी के नवाब सैफ अली खान की बेगम हैं... यह सब बातें भी उनके फेवर में काम करेगी। पटौदी परिवार का इस शहर से बेहद लगाव रहा है।बता दें, 1991 में भोपाल से मंसूर अली खान ने चुनाव लड़ा था, हालांकि वह उस समय बीजेपी के सुशील चंद्र वर्मा से हार गए थे। करीना इन दिनों अपनी फिल्मों में बिजी हैं। सोमवार की शाम ही उनकी अगली फिल्म 'गुड न्यूज़' के रिलीज़ डेट की घोषणा की गई है। करीना, अक्षय, कियारा और दिलजीत दोसांझ स्टारर इस फिल्म के निर्माता करण जौहर हैं। इस फिल्म का निर्देशन राज मेहता करेंगे।</p><a href='../../../Output/output.html'> Back to Output page </a> </body></html>