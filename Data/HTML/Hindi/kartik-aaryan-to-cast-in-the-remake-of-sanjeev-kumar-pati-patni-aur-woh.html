<!DOCTYPE html><html><body><h1>संजीव कुमार की 'पति, पत्नी और वो' के रीमेक में दिखेंगे Kartik Aryan?</h1><p><b>Authors : </b>No Author Specified</p><p><b>Published on : </b>12&#47;01&#47;2019, 11&#58;44&#58;08</p><p><b>Bollywood News: पिछली फिल्म 'सोनू के टीटू की स्वीटी' के सुपरहिट होने के बाद कार्तिक आर्यन को काफी फिल्में ऑफर हो रही हैं। हाल में ऐसी खबर आई है कि उन्हें संजीव कुमार की सुपरहिट फिल्म 'पति, पत्नी और वो' के रीमेक में लीड रोल में कास्ट किया गया है।</b></p><img src="https://navbharattimes.indiatimes.com/thumb/msid-67498767,width-650,resizemode-4/weather.jpg" width="500" height="600"><p>X
सारा और कार्तिक के बीच सेटिंग कराने में तो नहीं लगे रणवीर?
X
नहीं होगा कि साल 2011 में फिल्म 'प्यार का पंचनामा' से बॉलिवुड में डेब्यू करने वाले Kartik Aryan इस समय फिल्म इंडस्ट्री के फेवरिट बने हुए हैं। उनकी पिछली फिल्म 'सोनू के टीटू की स्वीटी' भी बॉक्स ऑफिस पर सुपरहिट थी। इसके बाद कार्तिक को कई फिल्में ऑफर हुई हैं।हालिया रिपोर्ट की मानें तो संजीव कुमार की साल 1978 में आई सुपरहिट फिल्म 'पति, पत्नी और वो' का रीमेक बनने जा रहा है और इसमें लीड रोल के लिए कार्तिक को कास्ट किया गया है। ऑरिजनल फिल्म में संजीव कुमार के अलावा रंजीता, विद्या सिन्हा और ऋषि कपूर प्रमुख भूमिकाओं में थे। सूत्रों के मुताबिक, कार्तिक को इस फिल्म की स्क्रिप्ट काफी पसंद आई है और मेकर्स इसके प्लॉट से छेड़छाड़ नहीं करेगें केवल फिल्म को आजकल के माहौल जैसा बना दिया जाएगा।बताया जा रहा है कि इस फिल्म की शूटिंग फरवरी से शुरू हो सकती है। हालांकि अभी तक इस फिल्म की हिरोइनों का चुनाव अभी तक नहीं किया जा सका है। बता दें कि इस फिल्म के अलावा कार्तिक आर्यन , कृति सैनन के साथ 'लुका छुपी' में भी काम कर रहे हैं। इसके अलावा उन्हें इम्तियाज अली की 'लव आज कल 2' में भी सारा अली खान के साथ कास्ट किए जाने की खबरें हैं।</p><a href='../../../Output/output.html'> Back to Output page </a> </body></html>