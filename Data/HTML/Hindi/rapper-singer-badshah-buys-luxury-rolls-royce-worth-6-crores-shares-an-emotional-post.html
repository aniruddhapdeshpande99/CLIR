<!DOCTYPE html><html><body><h1>रैपर और सिंगर Badshah ने खरीदी 6 करोड़ की Rolls Royce</h1><p><b>Authors : </b>No Author Specified</p><p><b>Published on : </b>01&#47;05&#47;2019, 22&#58;34&#58;11</p><p><b>Bollywood News: रैपर और सिंगर बादशाह ने खुद को लग्जरी गाड़ी Rolls Royce गिफ्ट की है, जिसकी कीमत 6 करोड़ के आसपास है। बादशाह ने इसे लेकर एक भावुक पोस्ट शेयर किया।</b></p><img src="https://navbharattimes.indiatimes.com/thumb/msid-69134987,width-650,resizemode-4/weather.jpg" width="500" height="600"><p>'खुशियों का दिन आया है, जो मांगा वो पाया है...।' पॉप्युलर सिंगर और रैपर बादशाह आज शायद यही लाइन गुनगुना रहे होंगे। आखिर मौका ही ऐसा है। 'सैटरडे, सैटरडे, कर गई चुल, तरीफां, मर्सी और अभी तो पार्टी शुरू हुई है जैसे दर्जनों हिट गाने देने वाले बादशाह ने शानदार और जबरदस्त लग्जरी गाड़ी रॉल्ज रॉयस खरीदी है, जिसकी कीमत करीब 6 करोड़ रुपये है।अपने इंस्टाग्राम अकाउंट पर इस गाड़ी की फोटो शेयर करते हुए बादशाह ने लिखा, 'बहुत लंबा सफर रहा। रॉल्ज रॉयस फैमिली में तुम्हारा स्वागत है।' इस फोटो में बादशाह के परिवारवाले भी मौजूद हैं।बादशाह की इस खुशी में फिल्म इंडस्ट्री से कई लोग शामिल हुए और उन्होंने भी बादशाह को उनकी सफलता के लिए बधाई दी। बात करें बादशाह की प्रफेशनल लाइफ की, तो हाल ही में उनका गाना 'हर घूंट में स्वैग' रिलीज हुआ जोकि टाइगर श्रॉफ और दिशा पाटनी पर फिल्माया गया है। 7 अप्रैल को रिलीज हुआ यह गाना अभी तक 97 मिलियन से ज्यादा बार देखा जा चुका है और हर दिन इसके व्यूज में इजाफा हो रहा है। पिछले साल यानी 2018 में भी बादशाह के तीन गाने रिलीज हुए, जो ब्लॉकबस्टर रहे।</p><a href='../../../Output/output.html'> Back to Output page </a> </body></html>