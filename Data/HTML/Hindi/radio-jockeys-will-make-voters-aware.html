<!DOCTYPE html><html><body><h1>रेडियो जॉकी मतदाताओं को जागरुक करेंगे</h1><p><b>Authors : </b>No Author Specified</p><p><b>Published on : </b>22&#47;01&#47;2019, 14&#58;39&#58;38</p><p><b>Bollywood News: नयी दिल्ली, 22 जनवरी (भाषा) चुनाव आयोग मतदान के प्रति मतदाताओं को जागरुक बनाने के अभियान में आकाशवाणी सहित निजी क्षेत्र के विभिन्न लोकप्रिय एफएम चैनलों के रेडियो जॉकी को भागीदार बनाया है। आयोग द्वारा इसके लिये सोमवार को आयोजित कार्यशाला में 19 रेडियो जॉकी ने हिस्सा लिया। कार्यशाला में आयोग के सचिव ए के पाठक और निदेशक पद्मा एंगमो ने कार्यशाला में शामिल हुये रेडियो जॉकी को मतदाताओं को जागरुक बनाने के लिये चलाये जा रहे विभिन्न कार्यक्रमों की जानकारी दी।	इसके अलावा उन्हें चुनाव प्रक्रिया से भी अवगत कराते हुये उन्हें विभिन्न वर्ग समूहों के मतदाताओं को मतदान</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>नयी दिल्ली, 22 जनवरी (भाषा) चुनाव आयोग मतदान के प्रति मतदाताओं को जागरुक बनाने के अभियान में आकाशवाणी सहित निजी क्षेत्र के विभिन्न लोकप्रिय एफएम चैनलों के रेडियो जॉकी को भागीदार बनाया है। आयोग द्वारा इसके लिये सोमवार को आयोजित कार्यशाला में 19 रेडियो जॉकी ने हिस्सा लिया। कार्यशाला में आयोग के सचिव ए के पाठक और निदेशक पद्मा एंगमो ने कार्यशाला में शामिल हुये रेडियो जॉकी को मतदाताओं को जागरुक बनाने के लिये चलाये जा रहे विभिन्न कार्यक्रमों की जानकारी दी। इसके अलावा उन्हें चुनाव प्रक्रिया से भी अवगत कराते हुये उन्हें विभिन्न वर्ग समूहों के मतदाताओं को मतदान में हिस्सा लेने के साथ मतदान प्रक्रिया को अबाध, स्वतंत्र एवं निष्पक्ष बनाने में उनके अधिकारों एवं दायित्वों की जानकारी दी। जिससे रेडियो जॉकी अपने कार्यक्रमों के माध्यम से मतदाताओं को इस बारे में जागरुक कर अगले लोकसभा चुनाव में उनकी सक्रिय भागीदारी सुनिश्चित कर सकें। इस दौरान ईवीएम वीवीपीएटी मशीनों के बारे में व्याप्त भ्रांतियों को भी दूर करने के लिये इनके बारे में सही जानकारी रेडिया जॉकी के माध्यम से मतदाताओं तक पहुंचाने की पहल की गयी। कार्यशाला के बाद रेडियो जॉकी रेडियो कार्यक्रमों के जरिये मतदाताओं को आयोग द्वारा शुरु की गयी विभिन्न सेवाओं की जानकारी दे कर उन्हें सक्रिय एवं जागरुक मतदाता बनाने में अपनी अहम भूमिका निभा सकेंगे।</p><a href='../../../Output/output.html'> Back to Output page </a> </body></html>