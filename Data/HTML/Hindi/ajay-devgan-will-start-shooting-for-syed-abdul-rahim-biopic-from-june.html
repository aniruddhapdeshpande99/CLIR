<!DOCTYPE html><html><body><h1>जल्‍द शुरू होगी फुटबॉल के गोल्‍डन एरा के नायक Syed Abdul Rahim के biopic की शूटिंग</h1><p><b>Authors : </b>No Author Specified</p><p><b>Published on : </b>11&#47;03&#47;2019, 11&#58;57&#58;14</p><p><b>Bollywood News: बॉलिवुड में बायॉपिक फिल्‍मों के जरिए देश के महान लोगों के व्‍यक्तित्‍व से रूबरू कराने की कड़ी में अगली फिल्‍म है एक फुटबॉल कोच की। जिसने भारत की फुटबॉल टीम को उस बुलंदी पर पहुंचा दिया कि इंटरनैशनल लेवल पर लोग इंडिया को 'एशिया का ब्राजील' कहने लगे थे। आइए जानते हैं ...</b></p><img src="https://navbharattimes.indiatimes.com/thumb/msid-68353679,width-650,resizemode-4/weather.jpg" width="500" height="600"><p>के शानदार ऐक्‍टर कहे जाने वाले अजय देवगन के बारे में कहा जाता है कि वह जो भी किरदार करते हैं, उसमें वह पूरी तरह से फिट नजर आते हैं। यूं लगता है कि वह भूमिका उनके लिए ही बनाई गई थी। खुद अजय भी अपने रोल को बेहतरीन ढंग से निभाने के लिए काफी मेहनत करते हैं। इसी कड़ी में अब वह एक ऐसे व्‍यक्ति की बायॉपिक में काम करने जा रहे हैं, जिसने भारत को एक अलग ही शिखर पर पहुंचा दिया था। फिल्‍म के डायरेक्‍टर का भी यही कहना है कि इस बायॉपिक की मुख्‍य भूमिका में अजय पूरा न्‍याय करते हुए दिखाई देंगे। बहरहाल बता दें कि पीरियड ड्रामा फिल्‍म 'तानाजी' को पूरा करने के बाद अब अजय देवगन इस बायॉपिक में नजर आएंगे।मीडिया रिपोर्ट्स के मुताबिक, अजय देवगन महान फुटबॉल कोच सैय्यद अब्दुल रहीम की बायॉपिक में लीड रोल करेंगे। अब्दुल रहीम को फुटबॉल के वास्तुकार के रूप में जाना जाता है। कोच के रूप में उनका करियर इंडियन फुटबॉल का गोल्डन पीरियड माना जाता है।बता दें कि उनके मार्गदर्शन में ही भारतीय टीम ने एशियन गेम्‍स में 1962 में उस वक्‍त की बेस्‍ट टीम साउथ अफ्रीका को हराकर गोल्‍ड मेडल जीता था। यह वही दौर था जब इंडिया को फुटबॉल में तमाम सफलताएं मिली थीं। इसके बाद भारत को 'एशिया के ब्राजील' के खिताब से नवाजा गया।फिल्‍म को डायरेक्‍ट कर रहे अमित शर्मा ने कहा कि फिल्‍म के साथ पूरा न्‍याय हो सके इसके लिए हॉलिवुड से स्‍पोर्ट्स कोरियोग्रफर को बुलाया गया है। इसके अलावा फुटबॉल के खिलाड़ियों से भी बात चल रही है ताकि वह ऐक्‍टर्स को उनकी स्‍पोर्ट्स स्‍किल्‍स डिवेलप करने में मदद कर सकें।उन्‍होंने बताया कि फिल्‍म की शूटिंग जून माह से शुरू हो जाएगी। इसकी लोकेशन्‍स के लिए फिलहाल मुंबई, कोलकाता, हैदाराबाद और दिल्‍ली को चुना गया है। इसके अलावा कोशिश है कि शॉट्स ओरिजनल लोकेशन्‍स पर लिए जा सकें इसके लिए फुटबॉल स्‍टेडियम के लिए भी अप्रोच किया जा सकता है। अमित शर्मा ने कहा कि फिल्‍म में विजुअल इफेक्‍ट्स के जरिए 1950 के वक्‍त को दिखाने का प्रयासा किया जाएगा।</p><a href='../../../Output/output.html'> Back to Output page </a> </body></html>