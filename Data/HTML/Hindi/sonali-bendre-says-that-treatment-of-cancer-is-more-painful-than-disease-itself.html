<!DOCTYPE html><html><body><h1>बीमारी से ज्यादा दर्दनाक होता है कैंसर का इलाज: सोनाली बेंद्रे</h1><p><b>Authors : </b>No Author Specified</p><p><b>Published on : </b>15&#47;04&#47;2019, 18&#58;00&#58;38</p><p><b>Bollywood News: एक इवेंट में सोनाली बेंद्रे ने कैंसर के इलाज के मुश्किलों के बारे में बताया। सोनाली ने कहा कि कैंसर का इलाज इस बीमारी से ज्यादा तकलीफदेह होता है।</b></p><img src="https://navbharattimes.indiatimes.com/thumb/msid-68303542,width-650,resizemode-4/weather.jpg" width="500" height="600"><p>X
ऐक्ट्रेस सोनाली बेंद्रे को पिछले साल कैंसर डायग्नॉज हुआ था। इसके बाद उन्होंने न्यू यॉर्क में अपना इलाज करवाया। अब वह इलाज कराकर भारत वापस आ चुकी हैं। भारत लौटने के बाद से सोनाली कई पब्लिक इवेंट्स में हिस्सा ले चुकी हैं जहां वह कैंसर के प्रति लोगों को जागरुक करती नजर आईं। अब सोनाली ने एक बार फिर एक इवेंट में कैंसर से अपनी लड़ाई की बातें शेयर की हैं।एक इवेंट में सोनाली बेंद्रे ने कैंसर के इलाज के मुश्किलों के बारे में बताया। सोनाली ने कहा कि कैंसर का इलाज इस बीमारी से ज्यादा तकलीफदेह होता है। उन्होंने कहा कि बीमारी का जल्द पता चलना ज्यादा जरूरी है। इससे इलाज में कम तकलीफ होगी। सोनाली ने आगे कहा कि कैंसर डायग्नॉज होने के बाद उन्हें पता चला कि उनके परिवार में भी कई लोगों को कैंसर था। इससे उन्हें लगता है कि इसके बारे में खुलकर बात करना बेहद जरूरी है। उन लोगों ने अपनी बीमारी के बारे में खुलकर कभी बात नहीं की। सोनाली ने कहा कि काश मैं उनके बारे में जानती होती तो मुझे कभी यह नहीं लगता कि मुझे कभी कैंसर नहीं हो सकता।पिछले साल सोनाली ने जब फैन्स को अपने कैंसर पीड़ित होने की बात बताई थी तो हर कोई हैरान रह गया था। सोनाली अपना इलाज कराने न्यू यॉर्क चली गईं और फैन्स उनकी सेहत के लिए दुआ करते रहे। सोनाली ने न्यू यॉर्क से भी कई मोटिवेशनल पोस्ट्स शेयर किए थे। वह सोशल मीडिया पर इस बारे में अकसर इसके इलाज के बारे में बात करती रही हैं। वह कई बार यह भी बता चुकी हैं कि कैसे इस दौरान उनका परिवार उनका सपोर्ट सिस्टम बना हुआ था।</p><a href='../../../Output/output.html'> Back to Output page </a> </body></html>