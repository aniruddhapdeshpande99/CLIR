<!DOCTYPE html><html><body><h1>केबीसी के मराठी वर्जन के लिए सैराट फेम डायरेक्‍टर Nagraj Manjule ने किया रैप</h1><p><b>Authors : </b>No Author Specified</p><p><b>Published on : </b>29&#47;04&#47;2019, 09&#58;42&#58;45</p><p><b>Bollywood News: मराठी वर्जन का टाइटल 'कोन होनार करोड़पति' है और इसे नागराज ही होस्‍ट करेंगे। उन्‍होंने बताया कि रैप को रिकॉर्ड करने में बेहद मजा आया।</b></p><img src="https://navbharattimes.indiatimes.com/thumb/msid-69090376,width-650,resizemode-4/weather.jpg" width="500" height="600"><p>मराठी सिनेमा की सुपरहिट फिल्‍म सैराट के डायरेक्‍टर नागराज मंजुले कौन बनेगा करोड़पति का मराठी वर्जन टीवी पर लेकर आएंगे। मराठी वर्जन का टाइटल 'कोन होनार करोड़पति' है और इसे नागराज ही होस्‍ट करेंगे।नागराज न सिर्फ शो को होस्‍ट करेंगे बल्कि उन्‍होंने इसके लिए एक प्रमोशनल सॉन्‍ग भी रिकॉर्ड किया है। उन्‍होंने गाने के लिए रैप किया है और ऐसा करके वह बेहद खुश हैं।जब इस बारे में डायरेक्‍टर से पूछा गया तो उन्‍होंने कहा कि जब वह अपनी होस्टिंग के लिए रिहर्सल कर रहे थे, तब टीम ने उन्‍हें बताया कि उनको गाने के लिए रैप करना है। भले ही यह पूरा गाना नहीं था लेकिन इसे रिकॉर्ड करने में बेहद मजा आया।नागराज ने आगे बताया कि जब सिंगिंग की बात आती है तो वह एक बाथरूम सिंगर की तरह हैं। बात करें फिल्‍मों की तो नागराज हिंदी सिनेमा में भी डेब्‍यू करने जा रहे हैं। वह 'झुंड' का निर्देशन कर रहे हैं जिसमें अमिताभ बच्‍चन नजर आएंगे।</p><a href='../../../Output/output.html'> Back to Output page </a> </body></html>