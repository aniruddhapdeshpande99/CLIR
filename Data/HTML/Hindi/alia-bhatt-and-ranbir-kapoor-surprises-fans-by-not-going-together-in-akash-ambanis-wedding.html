<!DOCTYPE html><html><body><h1>आलिया-रणबीर ने फैन्स को किया हैरान, आकाश अंबानी की शादी में अलग-अलग पहुंचे</h1><p><b>Authors : </b>No Author Specified</p><p><b>Published on : </b>10&#47;03&#47;2019, 10&#58;32&#58;20</p><p><b>Bollywood News: आलिया भट्ट और रणबीर कपूर को आकाश अंबानी की शादी में एक साथ क्लिक करने का मौका इस बार फटॉग्रफर्स को नहीं मिला, क्योंकि इस बार दोनों साथ में नहीं बल्कि अलग-अलग पहुंचे थे।</b></p><img src="https://navbharattimes.indiatimes.com/thumb/msid-68231130,width-650,resizemode-4/weather.jpg" width="500" height="600"><p>मुकेश अंबानी के बड़े बेटे आकाश अंबानी 9 मार्च को श्लोका मेहता के साथ शादी के बंधन में बंध गए। इस मौके पर दुनियाभर के दिग्गजों के साथ ही बॉलिवुड के सितारे भी शरीक हुए। इस दौरान बॉलिवुड की हसीनाएं भी दिलकश अंदाज में पहुंचीं। उनका गॉरजस लुक लोगों को दिल जीतने में कामयाब रहा।
आलिया भट्ट हमेशा की तरह क्यूट और गॉरजस का मिक्स लगीं। ब्राइट येलो कलर उन पर खूब फब रहा था। साथ में उनकी टोन्ड बेली उनकी फिट बॉडी को भी दिखा रही थी।
प्रियंका चोपड़ा आकाश अंबानी और श्लोका मेहता की शादी में देसी गर्ल अवतार में पहुंची। उन्होंने डार्क ग्रे कलर की खूबसूरत साड़ी पहनी थी। साथ ही में उन्होंने मांग में सिंदूर भी लगाया हुआ था।
बीटाउन की फैशनिस्टा करीना कपूर इस इवेंट में भी लाइमलाइट चुराती दिखीं। इस बार उन्होंने अपने लिए वाइट कलर चुना, जिसमें वह खूबसूरत लग रही थीं।
करीना अपनी बहन करिश्मा के साथ इस वेडिंग में मेहमान बनकर पहुंची थीं। हमेशा ही अपनी खूबसूरती के लिए वाहवाही बटोरने वाली करिश्मा यहां भी गजब ढा रही थीं।
करिश्मा कपूर ने भी अपनी बहन की तरह वाइट कलर चुना था। उनकी साड़ी पर गोल्डन वर्क था जिसे उन्होंने गोल्ड जूलरी के साथ मैच किया। इसके साथ उन्होंने जूड़ा बनाया था जो उनके शार्प फीचर्स को हाइलाइट करता दिखा।
स्टारकिड से बीटाउन की ऐक्ट्रेस बनीं जाह्नवी कपूर ने इस मौके के लिए ब्राइट पिंक कलर चुना, जिस पर सिल्वर वर्क किया गया था। इसके साथ उन्होंने मिनिमम जूलरी लुक चुना, जो लहंगे को और हाइलाइट कर रहा था।
दिशा पाटनी आकाश अंबानी और श्लोका मेहता की वेडिंग में भी हॉट अवतार में दिखीं। उन्होंने बेहद सेक्सी ब्लाउज के साथ सिल्वर कलर की साड़ी पहनी थी। इसे उन्होंने परफेक्टली ड्रेप किया था, जो उनके फिगर को हाइलाइट कर रहा था।
दुनिया की सबसे खूबसूरत महिलाओं में शुमार ऐश्वर्या राय बच्चन अपने पति अभिषेक बच्चन और बेटी आराध्या के साथ पहुंची थीं। उन्होंने इस दौरान ब्लू कलर का लहंगा पहना था। इस रंग के कारण यह नैचरल ब्यूटी और भी ब्यूटीफुल लग रही थी।
कियारा आडवानी वेडिंग के लिए सिल्वर-वाइट मिक्स के लहंगे को चुना। उन्होंने बालों को स्लीक वे में स्टाइल किया। इसके साथ उन्होंने चोकर स्टाइल नेकपीस और मैचिंग जूलरी को चुना।
बॉलिवुड की टॉप ऐक्ट्रेस रही रवीना टंडन भी इस मौके पर गॉरजस लुक में दिखीं। उन्होंने ग्रे-ग्रीन कलर की ट्रडिशनल ड्रेस के साथ हैवी जूलरी पहनी थी। बालों को उन्होंने मेसी पोनी में स्टाइल किया था।
विद्या बालन ने भी करीना और करिश्मा की तरह खुद के लिए वाइट कलर चुना। उनकी साड़ी पर खूबसूरत बॉर्डर थी। इसके साथ उन्होंने रेड ब्लाउज को मैच किया था।
मुकेश अंबानी की बेटी की शादी से जुड़े इवेंट्स हों या बेटे आकाश से जुड़े, हर जगह बॉलिवुड का स्टार कपल आलिया भट्ट और रणबीर कपूर साथ ही पहुंचता दिखाई दिया है। हालांकि, इस बार आकाश अंबानी और श्लोका मेहता की वेडिंग में अलग ही पिक्चर देखने को मिला। यहां पर यह कपल साथ में नहीं बल्कि अलग-अलग पहुंचा।रणबीर कपूर न सिर्फ अलग पहुंचे बल्कि उनके वहां पहुंचने का टाइम भी आलिया से काफी पहले का था। इस वेडिंग में वह करण जौहर और अयान मुखर्जी के साथ शरीक हुए थे। दोनों के साथ वह काफी चिल अंदाज में फोटो खिंचवा रहे थे।वहीं आलिया भट्ट शाम को देर से वेडिंग में पहुंचीं। पीले लहंगे में गजब ढाती आलिया के चेहरे पर भी बड़ी सी स्माइल थी, जो उनकी खूबसूरती में चार चांद लगा रही थी।सभी को उम्मीद थी कि इस बार भी आलिया और रणबीर एक साथ पहुंचेंगे लेकिन पपराजीज को इस बार दोनों को साथ में क्लिक कनरे का मौका नहीं मिला। दोनों क्यों साथ में नहीं पहुंचे फिलहाल तो इसकी वजह सामने नहीं आ सकी है।वैसे इसकी एक वजह आलिया का बिजी शेड्यूल और फिल्म 'ब्रह्मास्त्र' का प्रमोशन भी हो सकता है। जहां आलिया बैक टू बैक शूटिंग कर रही हैं तो वहीं रणबीर कपूर और 'ब्रह्मास्त्र' के डायरेक्टर अयान मुखर्जी फिलहाल फिल्म की शूटिंग और उसके प्रमोशन में जुटे हैं। ऐसे में रणबीर का बॉयज गैंग के साथ पहुंचना प्रमोशन का एक तरीका भी हो सकता है।बता दें कि, फिल्म 'ब्रह्मास्त्र' तीन अयान मुखर्जी की ट्रिलजी फिल्म्स में से एक है। इसमें आलिया भट्ट और रणबीर कपूर के साथ ही अमिताभ बच्चन भी अहम किरदार निभाते दिखेंगे।</p><a href='../../../Output/output.html'> Back to Output page </a> </body></html>