<!DOCTYPE html><html><body><h1>'पकड़वा विवाह' पर बेस्ड है सिद्धार्थ मल्होत्रा की फिल्म Jabriya Jodi</h1><p><b>Authors : </b>No Author Specified</p><p><b>Published on : </b>18&#47;04&#47;2019, 09&#58;08&#58;17</p><p><b>Bollywood News: सिद्धार्थ मल्होत्रा ने अपनी अगली फिल्म 'जबरिया जोड़ी' की शूटिंग पूरी कर ली है। उनकी यह फिल्म बिहार में प्रचलित 'पकड़वा विवाह' पर बेस्ड है, जिसमें जबरन किसी लड़के को अगवा कर शादी कराई जाती है।</b></p><img src="https://navbharattimes.indiatimes.com/thumb/msid-68931828,width-650,resizemode-4/weather.jpg" width="500" height="600"><p>बॉलिवुड के चॉकलेटी स्टार सिद्धार्थ मल्होत्रा ने अपनी अगली फिल्म 'जबरिया जोड़ी' की शूटिंग पूरी कर ली है। उन्होंने बताया कि यह फिल्म रोमांटिक कॉमिडी है, जो बिहार के 'पकड़वा विवाह' पर आधारित है।सिद्धार्थ ने पिछले दिनों अपनी को-स्टार परिणीति चोपड़ा और निर्देशक प्रशांत सिंह के साथ फिल्म के रैप-अप पार्टी में मीडिया से बातचीत की। फिल्म के बारे में बताते हुए उन्होंने कहा, 'यह एक रोमांटिक कॉमिडी फिल्म है, जो बिहार के पटना की कहानी पर बेस्ड है। इस फिल्म का कॉन्सेप्ट पकड़वा विवाह से लिया गया है। हमने पिछले साल फिल्म की शूटिंग शुरू की थी। हमने पटना और लखनऊ में बहुत शूटिंग की।'वहीं परिणीति के साथ 'हंसी तो फंसी' के बाद फिर से एक बार काम करने पर वह खुश हैं। सिद्धार्थ की पिछली फिल्म 'अय्यारी' बॉक्स ऑफिस पर खास कमाल नहीं दिखा पाई थी। वहीं फिल्म के निर्देशक का कहना है, 'यह फिल्म बिहार में जबरदस्ती शादी कराने वालों पर आधारित है। बिहारी भाषा में जबरदस्ती को जबरिया कहा जाता है। इसी को लेकर हमने फिल्म का शीर्षक रखा है।'पकड़वा विवाह वैसी शादी है, जिसमें दान-दहेज जैसी प्रथा से बचने के लिए 18 साल से ज्यादा उम्र के शादी योग्य लड़के का अपहरण करके बंदूक को नोक पर उसकी जबरन शादी करवाई जाती है। 80 के दशक बिहार में ऐसी शादी के ढेरों मामले सामने आए। रिपोर्ट्स पर यकीन करें तो साल 2017 में भी करीब 3400 से ज्यादा युवाओं का अपहरण कर उनकी जबरन शादी कराए जाने की खबर है।</p><a href='../../../Output/output.html'> Back to Output page </a> </body></html>