<!DOCTYPE html><html><body><h1>इंस्टाग्राम पर कॉपी-पेस्ट के चक्कर में ट्रोल हो गईं Priya Prakash Varrier</h1><p><b>Authors : </b>No Author Specified</p><p><b>Published on : </b>10&#47;04&#47;2019, 10&#58;56&#58;06</p><p><b>Bollywood News: विंक सेंसेशन प्रिया प्रकाश वारियर इस बार कुछ अलग वजह से चर्चा में हैं। प्रिया अपने इंस्टाग्राम पोस्ट की वजह से ट्रोल हो गईं, जिसके कैप्शन में उन्होंने हड़बड़ाट में गलती कर दी।</b></p><img src="https://navbharattimes.indiatimes.com/thumb/msid-68806160,width-650,resizemode-4/weather.jpg" width="500" height="600"><p>X
X
साल 2018 में वैलंटाइंस डे के स्पेशल मौक पर रातों-रात इंटरनेट सेंसेशन बन गई थीं साउथ इंडियन ऐक्ट्रेस प्रिया प्रकाश वारियर। स्कूली रोमांस वाले विडियो के कुछ क्लिप्स ने प्रिया को कुछ ही घंटों में जबरदस्त फेमस कर दिया। हालांकि, यहां हम उनके किसी ऐसे विडियो क्लिप की बात नहीं कर रहे, बल्कि यह बताने जा रहे हैं कि अपने इंस्टाग्राम पोस्ट में कॉपी पेस्ट के चक्कर में वह ट्रोल हो गई हैं।प्रिया के इसी विडियो के दम पर इंस्टाग्राम पर उनकी फैन फॉलोइंग जबरदस्त हो गई। बता दें कि करीब 7 मिलियन (70 लाख) लोग उन्हें इंस्टाग्राम पर फॉलो करते हैं। सोशल मीडिया पर काफी ऐक्टिव रहने वाली ऐक्ट्रेस प्रिया ने हड़बड़ाहट में कुछ ऐसा कर डाला, जिसकी वजह से वह ट्रोल हो गईं। दरअसल प्रिया ने इंस्टाग्राम पर अपने एक विज्ञापन की कुछ तस्वीरें पोस्ट कीं और हड़बड़ी में उन्होंने एक गड़बड़ कर दी। लोगों की नजरें प्रिया की तस्वीर से पहले उस कॉमेंट पर पड़ने लगीं, जिसमें उन्होंने कैप्शन की जगह लिखा था, 'इंस्टाग्राम और फेसबुक के लिए टेक्स्ट कंटेंट।'हालांकि, जैसे ही फॉलोअर्स प्रिया की इस गलती पर उन्हें ट्रोल करना शुरू किया, उन्होंने झट से अपनी इस गलती को सुधार लिया।आपको याद दिला दें कि अपनी मलयाली फिल्म ' ओरू अदार लव ' से डेब्यू करने वाली प्रिया के इसी फिल्म के विडियो क्लिप खूब वायरल हुए थे, जिसमें वह आंख मारती हुईं और अपनी उंगलियों से बंदूक चलाने का इशारा करती नजर आ रही थीं।वर्कफ्रंट की बात करें तो प्रिया बहुत जल्द बॉलिवुड डेब्यू करने जा रही हैं। प्रशांत मंमबुली की फिल्म 'श्रीदेवी बंग्लो' में प्रिया नजर आनेवाली हैं, जो पहले से ही काफी चर्चा में है।</p><a href='../../../Output/output.html'> Back to Output page </a> </body></html>