<!DOCTYPE html><html><body><h1>Suniel Shetty 150 करोड़ की फिल्‍म से करेंगे बड़ा कमबैक, योद्धा के लुक में आएंगे नजर</h1><p><b>Authors : </b>No Author Specified</p><p><b>Published on : </b>20&#47;01&#47;2019, 11&#58;32&#58;26</p><p><b>Bollywood News: डायरेक्‍टर प्रियदर्शन की अगली बड़े बजट की फिल्‍म 'मरक्कड़- द लॉयन ऑफ अरेबियन सी' में सुनील 16वीं शताब्‍दी के एक योद्धा के किरदार में दिखेंगे।</b></p><img src="https://navbharattimes.indiatimes.com/thumb/msid-67608985,width-650,resizemode-4/weather.jpg" width="500" height="600"><p>सुनील शेट्टी
मोहनलाल
बीते 5 वर्षों में ऐक्‍टर सुनील शेट्टी फिल्‍मों में ज्‍यादातर कैमियो और स्‍पेशल अपीयरेंस में ही नजर आए हैं। अब वह बड़ा कमबैक करने के लिए तैयार हैं और अगली फिल्‍म से उनका जो लुक सामने आया है, वह इस बात का सबूत है।दरअसल, डायरेक्‍टर प्रियदर्शन की अगली बड़े बजट की फिल्‍म 'मरक्कड़- द लॉयन ऑफ अरेबियन सी' में सुनील 16वीं शताब्‍दी के एक योद्धा के किरदार में दिखेंगे। रिपोर्ट्स के मुताबिक, यह फिल्‍म नेवी चीफ मोहम्‍मद अली उर्फ कुंजली मरक्कड़ 4 के जीवन पर आधारित होगी।कई भाषाओं में रिलीज होने वाली इस फिल्‍म में लीड रोल में मलयालम सुपरस्‍टार मोहनलाल नजर आएंगे। बताया जा रहा है कि इस फिल्‍म का बजट 150 करोड़ होगा।एक सूत्र के मुताबिक, 'सुनील और प्रियदर्शन का यह ड्रीम प्रॉजेक्‍ट है जिसके लिए दोनों फिल्‍म दे दना दन के 10 साल बाद साथ आ रहे हैं। सुनील का लुक हॉलिवुड वॉर फिल्‍म 'ट्रॉय' से प्रभावित है। उनका कैरक्‍टर तलवार से लड़ाई और युद्ध करता हुआ दिखेगा।'सुनील शेट्टी ने अपना लुक इंस्‍टाग्राम पर शेयर करते हुए लिखा, 'मरक्कड़- द लॉयन ऑफ अरेबियन सी। इसका निर्देशन मेरे फेवरिट प्रियदर्शन कर रहे हैं।'सूत्र ने आगे बताया, 'मोहनलाल, प्रभुदेवा, सुनील शेट्टी, तीनों ऐक्‍टर्स साथ में 85 से 90 दिनों तक रामोजी फिल्‍म सिटी में शूट करेंगे।' यह फिल्‍म पानी पर आधारित होगी इसलिए पुराने वॉरशिप्‍स के साथ ऑर्टिफिशल समुद्र भी बनाया जाएगा।जहां तक वीएफएक्‍स और स्‍पेशल इफेक्‍ट्स की बात है तो एक इंटरनैशनल स्‍टूडियो करीब एक साल तक विजुअल इफेक्‍ट्स पर काम करेगा। ऐसा प्‍लान है कि जितना बेहतर ढंग से स्‍क्रीन पर पुर्तगालियों के साथ जमूरिन वॉर को दिखाया जा सके, उतना दिखाया जाए।फिल्‍म की शूटिंग अप्रैल के आखिर तक खत्‍म करने की योजना है। वहीं, वीएफएक्‍स का काम ज्‍यादा है, इसलिए मेकर्स फिल्‍म को 2020 के मध्‍य रिलीज करने के बारे में सोच रहे हैं। फिल्‍म तमिल, तेलुगू, हिंदी और मलयालम में रिलीज होगी। चाइना में फिल्‍म रिलीज करने की भी बात है, ऐसे में मेकर्स किसी चाइनीज ऐक्‍टर को भी कास्‍ट करने पर विचार कर रहे हैं।</p><a href='../../../Output/output.html'> Back to Output page </a> </body></html>