<!DOCTYPE html><html><body><h1>एस.एस. राजामौली की RRR फिल्म का पहला लुक जारी, अगले साल होगी रिलीज</h1><p><b>Authors : </b>No Author Specified</p><p><b>Published on : </b>14&#47;03&#47;2019, 14&#58;39&#58;58</p><p><b>Bollywood News: एस.एस. राजामौली की आने वाली फिल्म का पहला लुक जारी कर दिया गया है। इस फिल्म में आलिया भट्ट भी दिखेंगी। पहले खबरें थीं कि आलिया ने फिल्म में काम करने से इनकार कर दिया है। अब आलिया ने खुद ट्वीट कर इस बारे में जानकारी दी।</b></p><img src="https://navbharattimes.indiatimes.com/thumb/msid-68407257,width-650,resizemode-4/weather.jpg" width="500" height="600"><p>July 30th, 2020... RRR... In theatres, Worldwide!!! In Telugu, Tamil, Hindi, Malayalam and other Indian languag… https://t.co/GpS0pL2H5P — RRR Movie (@RRRMovie) 1552545081000
Today I feel truly truly grateful.. Cannot wait to begin this beautiful journey with this stellar cast and massive… https://t.co/nVn9pIGrHu — Alia Bhatt (@aliaa08) 1552548890000
बाहुबली-2 जैसी सुपरहिट फिल्मों के निर्देशक एस.एस. राजामौली अपनी आने वाली फिल्म RRR (रामा राज्य रावणम) पर काम कर रहे हैं। इस फिल्म की शूटिंग कुछ दिन पहले शुरू हो चुकी है। अब फिल्म का पहला लुक जारी कर दिया गया है। फिल्म की स्टार कास्ट को लेकर काफी चर्चा थी। फीमेल लीड रोल के लिए पहले आलिया भट्ट ने बिजी शेड्यूल का हवाला देते हुए काम करने से इनकार कर दिया था।अब यह कन्फर्म हो गया है कि फिल्म में लीड रोल में आलिया ही नजर आएंगी। फिल्म में आलिया भट्ट के अलावा साउथ के सुपरस्टार रामचरण तेजा जूनियर एनटी रामाराव के साथ बॉलिवुड के सिंघम अजय देवगन भी नजर आएंगे। यह फिल्म दो स्वतंत्रता सेनानियों अल्लूरी सीतारामा राजू और कोमाराम भीम के जीवन पर आधारित है। यह एक पीरियड फिल्म है। यह 1920 में दोनों के जीवन के उन दिनों की कहानी है जब वे देश के लिए लड़ने से पहले दिल्ली में रहते थे। गुरुवार को फिल्म के मेकर्स ने प्रेस मीट जारी कर फिल्म का फर्स्ट लुक जारी किया। इससे फिल्म की रिलीज डेट का भी पता चल गया है। फिल्म अगले साल जुलाई के महीने में 30 तारीख को रिलीज होगी। जारी किए गए पहले पोस्टर पर RRR लिखा हुआ है।जारी किए गए पोस्टर में बाईं ओर रामचरण तेजा और दाईं ओर एटी रामाराव के चेहरे को आधा-आधा दिखाया गया है। मालूम हो, पहले खबरें थीं कि निर्देशक एस.एस. राजामौली की तमाम कोशिशों के बावजूद आलिया ने इस फिल्म में काम करने से इनकार कर दिया था। अब खुद आलिया भट्ट ने ट्वीट कर फिल्म जॉइन करने की जानकारी दी है। आपको बताते चलें कि जल्द ही आलिया की कलंक बड़े पर्दे पर रिलीज होने जा रही है। फिल्म में आलिया के अलावा संजय दत्त, वरुण धवन, माधुरी दीक्षित और सोनाक्षी सिन्हा जैसे स्टार्स हैं।</p><a href='../../../Output/output.html'> Back to Output page </a> </body></html>