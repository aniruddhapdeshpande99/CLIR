<!DOCTYPE html><html><body><h1>पूरी दुनिया को पछाड़ चीन बना बॉलिवुड फिल्मों का सबसे बड़ा विदेशी मार्केट</h1><p><b>Authors : </b>No Author Specified</p><p><b>Published on : </b>23&#47;03&#47;2019, 09&#58;08&#58;13</p><p><b>Bollywood News: बॉलिवुड की फिल्में अब केवल भारत ही नहीं बल्कि पूरी दुनिया में पसंद की जा रही हैं। दुनियाभर में अब चीन बॉलिवुड फिल्मों के लिए सबसे बड़ा मार्केट बन चुका है। साल दर साल भारत की फिल्में चीन में धमाल मचा रही हैं।</b></p><img src="https://navbharattimes.indiatimes.com/thumb/msid-68450022,width-650,resizemode-4/weather.jpg" width="500" height="600"><p>अब केवल देश में ही नहीं बल्कि विदेशों में भी देखी जाती हैं। एक समय था जब भारतीय फिल्मों को रूस में काफी पसंद किया जाता था। फिर अमेरिका और बाकी के यूरोपीय देशों ने भी भारतीय फिल्मों को देखना शुरू किया। अब बॉलिवुड फिल्मों के लिए एक और बड़ा विदेशी मार्केट तैयार है और वह है चीन।भले ही आज कुछ लोग चीन के सामान का बहिष्कार की आवाज बुलंद करते हों लेकिन इस सच्चाई से कोई मुंह नहीं मोड़ सकता कि चीन इस समय बॉलिवुड का सबसे बड़ा विदेशी मार्केट है। भारत में साल 2018 में सभी भाषाओं में लगभग 1776 फिल्में बनी हैं जिन्होंने लगभग 7 लाख करोड़ रुपयों की कमाई की है। इन फिल्मों के एक्सपोर्ट से बॉलिवुड इस समय अच्छी-खासी कमाई कर रहा है लेकिन इस लिस्ट में चीन सबसे ऊपर है।चीन के बढ़ते मार्केट का अंदाजा इसी बात से लगाया जा सकता है कि 2016 में चीन में कुल 2 बॉलिवुड फिल्में रिलीज हुई थीं। उसके बाद 2017 में केवल एक ही फिल्म रिलीज हुई लेकिन 2018 में चीन में बॉलिवुड की लोकप्रियता इतनी बढ़ी की पिछले साल में चीन में रिलीज होने वाली फिल्मों की संख्या बढ़कर 10 हो गई। दरअसल चीन में सरकार की विदेशी फिल्मों के लिए पॉलिसी काफी सख्त है और सीमित संख्या में ही विदेशी फिल्में रिलीज की जाती हैं लेकिन अब बॉलिवुड की मसाला फिल्में चीन में हॉलिवुड फिल्मों को कड़ी टक्कर दे रही हैं।बॉलिवुड के लिए चीन का मार्केट कितना अहम है इसका अंदाजा इस बात से लगाया जा सकता है कि बॉलिवुड की केवल 10 फिल्मों ने पिछले साल चीन में 1800 करोड़ रुपये का बिजनस किया है जबकि बाकी की फिल्मों ने बाकी दुनिया में इससे काफी कम 1200 करोड़ रुपये का बिजनस किया है। इतना ही नहीं साल 2018 में बॉलिवुड की 60 पर्सेंट कमाई में केवल चीन का कमाल काम कर रहा है। आमिर खान की 'दंगल' इस लिस्ट में टॉप पर है। इस फिल्म ने भारत में जहां 300 करोड़ का बिजनस किया है वहीं चीन में इसने 1300 करोड़ रुपये की कमाई कर ली। यह चीन में अब तक भारत की सबसे सुपरहिट फिल्म है। इसके अलावा आमिर खान की 'सीक्रेट सुपरस्टार' और 'पीके' ने चीन में अच्छा बिजनस किया है।भारतीय फिल्मों के लिए विदेशी बाजार लगातार बढ़ता जा रहा है। पिछले साल कुल 332 फिल्में विदेशों में रिलीज हुई हैं। चीन के अलावा अमेरिका, खाड़ी के देश और ऑस्ट्रेलिया भी बॉलिवुड फिल्मों के लिए बड़े मार्केट बनकर उभरे हैं। अक्षय कुमार की 'गोल्ड' पहली हिंदी फिल्म है जो सऊदी अरब में रिलीज हुई थी। साल 2018 में अमेरिका में 44, खाड़ी के देशों में 35, इंग्लैंड में 12, चीन में 10 और ऑस्ट्रेलिया में कुल 9 भारतीय फिल्में रिलीज हुई थीं।</p><a href='../../../Output/output.html'> Back to Output page </a> </body></html>