<!DOCTYPE html><html><body><h1>'Love Aaj Kal 2' में तीन हिरोइनों के साथ रोमांस करेंगे कार्तिक आर्यन</h1><p><b>Authors : </b>No Author Specified</p><p><b>Published on : </b>02&#47;04&#47;2019, 11&#58;45&#58;11</p><p><b>Bollywood News: कहा जा रहा है कि इम्तियाज अली की आने वाली फिल्म 'लव आज कल 2' में कार्तिक आर्यन सारा अली खान के अलावा दो और हिरोइनों के साथ रोमांस करते नजर आएंगे।</b></p><img src="https://navbharattimes.indiatimes.com/thumb/msid-68683241,width-650,resizemode-4/weather.jpg" width="500" height="600"><p>सारा अली खान और कार्तिक आर्यन की जोड़ी पर बोलीं करीना कपूर
X
कुछ दिन पहले ही इम्तियाज अली की आने वाली एक फिल्म का फर्स्ट लुक पोस्टर जारी किया गया था, जिसमें सारा अली खान और कार्तिक आर्यन एक-दूसरे की बांहों में लिपटे हुए दिख रहे थे। फिल्म का नाम अभी फाइनल नहीं किया गया है, लेकिन कहा जा रहा है कि इसका नाम ' लव आज कल 2 ' होगा।सारा और कार्तिक की जोड़ी को साथ में देखने के लिए फैंस काफी उत्साहित हैं। इसी बीच खबर आ रही है कि फिल्म में कार्तिक सारा के अलावा दो और हिरोइनों के साथ रोमांस करते नजर आएंगे। रिपोर्ट्स के अनुसार, सारा फिल्म में मुख्य हिरोइन का रोल प्ले करेंगी, जबकि दो अन्य हिरोइनों को साइड रोल के लिए साइन किया जाएगा। हालांकि ये दो हिरोइनें कौन होंगी, यह अभी तय नहीं किया गया है।वैसे बता दें कि सारा कार्तिक के साथ काम करने को लेकर काफी एक्साइटेड हैं। दोनों उस वक्त से चर्चा में आ गए थे जब सारा ने करण जौहर के चेट शो 'कॉफी विद करण 6' में कहा था कि वह कार्तिक के साथ कॉफी डेट पर जाना चाहती हैं। इसके बाद बीते दिनों एक विडियो सामने आया, जिसमें सारा पब्लिक के बीच कार्तिक का नाम जोर-जोर चिल्ला रही थीं। सारा की इस हरकत की वजह से कार्तिक झेंप गए और उनके मुंह पर हाथ रखकर चुप कराया।'लव आज कल 2' अगले साल यानी 2020 में वैलंटाइन्स डे के मौके पर रिलीज होगी। हाल ही में इस फिल्म का दिल्ली वाला शेड्यूल खत्म हुआ और इसके कुछ फोटोज व विडियो सारा ने अपने इंस्टाग्राम अकाउंट पर शेयर किए थे।</p><a href='../../../Output/output.html'> Back to Output page </a> </body></html>