<!DOCTYPE html><html><body><h1>नताशा की है अलग पहचान, इसलिए उनके साथ हूं: वरुण धवन</h1><p><b>Authors : </b>No Author Specified</p><p><b>Published on : </b>10&#47;03&#47;2019, 11&#58;18&#58;42</p><p><b>Bollywood News: वरुण धवन के फैंस को वरुण और उनकी गर्लफ्रेंड नताशा दलाल के बारे में जल्द ही खुशखबरी मिल सकती है। ऐसी खबरें आ रही हैं कि जल्द ही दोनों शादी के पवित्र बंधन में बंध सकते हैं। हालांकि अभी दोनों की ओर से इस बारे में कोई जानकारी नहीं मिली है।</b></p><img src="https://navbharattimes.indiatimes.com/thumb/msid-68341284,width-650,resizemode-4/weather.jpg" width="500" height="600"><p>पिछले काफी समय से अपने स्कूल टाइम की दोस्त नताशा दलाल को डेट कर रहे हैं। कई रिपोर्ट्स की मानें तो इसी साल के अंत तक दोनों शादी भी कर लेंगे। जहां मौका मिलता है वह अपनी रिलेशनशिप के बारे में खुलकर बात करते हैं। उन्होंने कहा है कि वह नताशा दलाल के साथ इसलिए हैं क्योंकि नताशा की खुद की एक पहचान है और वह नताशा के सपनों को पूरा करने में उनके साथ हैं।वरुण ने आगे कहा कि जहां तक मेरी और नताशा की बात है। मैं सोचता हूं शादी करने के बाद हम दोनों को सारी चीजें साथ लेकर चलनी पड़ेंगी। उनकी अपनी अलग पहचान है और इसी कारण मैं उनके साथ हूं। उनकी अपनी पहचान, अपनी सोच है जिसके जरिए वह अपने सपनों को पूरा करना चाहती हैं। एक पार्टनर के तौर पर मैं हमेशा उनके साथ खड़ा हूं। अपनी बात को आगे बढ़ाते हुए वरुण ने कहा कि जहां तक उनके करियर की बात है तो नताशा ने पहले ही दिन से हमेशा उनका साथ दिया है। नताशा हमेशा उनके साथ खड़ी रहती हैं।इससे पहले भी करण जौहर के टॉक शो ' कॉफी विद करण ' में उन्होंने नताशा के साथ अपने रिश्ते के बारे में बात की थी। वरुण ने कहा था, मैं उसे बचपन से जानता हूं। हम दोनों स्कूल में साथ थे। तब हम केवल दोस्त थे। बाद में हम एक-दूसरे को डेट करने लगे। वह पहले दिन से मेरे करियर के लिए काफी सपॉर्टिव रही हैं। आज भी वैसा ही है। ऐसा ही मेरी ओर से भी है। मैं भी नताशा के सपनों को पूरा करने के लिए नताशा के साथ खड़ा हूं। मुझे लगता है कि एक कपल के तौर पर आप ऐसे ही आगे बढ़ना चाहते हैं। मालूम हो, अगले महीने वरुण धवन की 'कलंक' फिल्म आने वाली है जिसमें वह जफर का रोल करेंगे।फिल्म में उनका साथ देने के लिए संजय दत्त, आलिया भट्ट, माधुरी दीक्षित, आदित्य रॉय कपूर और सोनाक्षी सिन्हा जैसे स्टार्स भी हैं।यह फिल्म हमारे देश के विभाजन के समय की कहानी पर बेस्ड है, जो 1940 की कहानी कहती है। 'कलंक' से करण जौहर का एक और इमोशन कनेक्शन यह है कि इस फिल्म का सपना उनके पिता यश जौहर ने कभी देखा था, जो कि वह पूरा कर न सके और इसीलिए वह चाहते हैं कि यह फिल्म उनके प्रॉडक्शन की सबसे बड़ी फिल्म साबित हो। (</p><a href='../../../Output/output.html'> Back to Output page </a> </body></html>