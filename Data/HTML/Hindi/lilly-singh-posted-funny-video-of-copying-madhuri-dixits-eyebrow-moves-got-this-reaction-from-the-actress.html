<!DOCTYPE html><html><body><h1>लिली सिंह ने की माधुरी दीक्षित की नकल, ऐक्ट्रेस नहीं रोक पाई हंसी</h1><p><b>Authors : </b>No Author Specified</p><p><b>Published on : </b>13&#47;03&#47;2019, 09&#58;24&#58;14</p><p><b>Bollywood News: माधुरी दीक्षित को आज भी बॉलिवुड की सबसे शानदार डांसर्स में से एक माना जाता है। वह डांस के दौरान चेहरे के एक्सप्रेशन्स से भी गाने के बोल और किरदार के भावों को जाहिर करती हैं। लिली सिंह ने जब उनकी नकल करने की कोशिश की तो ऐक्ट्रेस अपनी हंसी नहीं रोक पाईं।</b></p><img src="https://navbharattimes.indiatimes.com/thumb/msid-68385355,width-650,resizemode-4/weather.jpg" width="500" height="600"><p>Finally learned how to move my eyebrows like queen @MadhuriDixit. I just needed a little help from @Bhuvan_Bam https://t.co/wWKvtvNynD — Lilly Singh (@IISuperwomanII) 1552190055000
Hahah this is simply brilliant! Can't stop laughing Totally made my day https://t.co/dfEeqmF1md — Madhuri Dixit Nene (@MadhuriDixit) 1552205177000
'सुपरवुमन' लिली सिंह ने माना वह हैं बाइसेक्शुअल
X
ऐक्ट्रेस माधुरी दीक्षित के फैन्स दुनियाभर में मौजूद है। सोशल मीडिया के जरिए वह ऐक्ट्रेस से जुड़ने की कोशिश करते हैं। माधुरी भी उनकी पोस्ट पर समय-समय पर रिऐक्शन देकर फैन्स से खुद को जोड़कर रखती हैं। दुनिया की सबसे रईस यूट्यूबर में से एक लिली सिंह ने भी हाल ही में माधुरी के डांस की कॉपी करने की कोशिश करते हुए एक विडियो पोस्ट किया, जिस पर ऐक्ट्रेस की ओर से रिऐक्शन सामने आ चुका है।हिट फिल्म 'देवदास' के सॉन्ग ' काहे छेड़े मोहे ' में माधुरी ने अपने क्लासिकल डांस मूव्ज से दर्शकों को इंप्रेस किया था। इस गाने में माधुरी ने डांस के साथ ही एक्प्रेशन्स के जरिए भी गाने के बोल को व्यक्त किया था। उनके चेहरे के इन्हीं भावों को लिली सिंह ने कॉपी करने की कोशिश की और विडियो पोस्ट किया।माधुरी के आइब्रो मूव्ज को कॉपी करना आसान नहीं है और लिली सिंह को भी ऐसा करने में खासी परेशानी हुई। इसलिए उन्होंने भुवन बैम की मदद ली और आइब्रो के ऊपर टेप और धागा चिपका दिया। इसके बाद गाना जैसे ही शुरू हुआ उन धागों की मदद से भुवन लिली सिंह की आइब्रो हिलाते दिखे तो वहीं लिली हाथों व चेहरे के बाकी मूव्ज करती रहीं।25 सेकंड का यह विडियो इतना फनी था कि खुद माधुरी भी अपनी हंसी नहीं रोक सकीं। उन्होंने लिली सिंह के विडियो पर रिस्पॉन्स देते हुए ट्वीट किया 'हा हा हा यह शानदार है। मैं अपनी हंसी नहीं रोक पा रही हूं। इसने तो मेरा दिन बना दिया।'बता दें कि, लिली सिंह पहले माधुरी के साथ अपने यूट्यूब चैनल पर विडियो पोस्ट कर चुकी हैं। लिली पहले कई बार यह जाहिर कर चुकी हैं कि वह माधुरी की बहुत बड़ी फैन हैं।</p><a href='../../../Output/output.html'> Back to Output page </a> </body></html>