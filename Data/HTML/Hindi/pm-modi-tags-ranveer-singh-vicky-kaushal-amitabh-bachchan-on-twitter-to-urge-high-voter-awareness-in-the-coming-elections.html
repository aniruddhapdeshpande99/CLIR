<!DOCTYPE html><html><body><h1>मोदी ने फिल्मी दीवानों से कहा, वोटिंग और हाई जोश का टाइम आ गया</h1><p><b>Authors : </b>No Author Specified</p><p><b>Published on : </b>13&#47;03&#47;2019, 11&#58;53&#58;45</p><p><b>Bollywood News: प्रधानमंत्री नरेन्द्र मोदी ने रणवीर सिंह, अमिताभ बच्चन, विकी कौशल , शाहरुख खान जैसे कई बॉलिवुड सितारों को टैग करते हुए उनसे आग्रह किया है कि वे अपने फैन्स को वोट देने के लिए प्रेरित करें।</b></p><img src="https://navbharattimes.indiatimes.com/thumb/msid-68386877,width-650,resizemode-4/weather.jpg" width="500" height="600"><p>My young friends @RanveerOfficial, @Varun_dvn & @vickykaushal09, Many youngsters admire you. It is time to tell… https://t.co/JT5KK037Kw — Narendra Modi (@narendramodi) 1552452479000
Voting is not only a right but it’s also a duty. Dear @BeingSalmanKhan and @aamir_khan, It is time to inspire a… https://t.co/EnoZ9cFsg9 — Narendra Modi (@narendramodi) 1552454078000
Urging @SrBachchan, @iamsrk and @karanjohar to creatively ensure high voter awareness and participation in the comi… https://t.co/vANRwMlcJO — Narendra Modi (@narendramodi) 1552454153000
Dear @akshaykumar, @bhumipednekar and @ayushmannk, The power of a vote is immense and we all need to improve awar… https://t.co/hYqGYMMI5z — Narendra Modi (@narendramodi) 1552454028000
लोकसभा चुनाव काफी करीब है और ऐसे में प्रधानमंत्री नरेन्द्र मोदी अपने मतदाताओं से वोट की अपील करने में जुट गए हैं। पीएम मोदी ने ट्विटर पर विपक्षी दलों के बड़े-बड़े नेताओं, तमाम खिलाड़ियों, बिज़नस जगत की हस्तियों के अलावा बॉलिवुड के कुछ ऐक्टर्स को भी टैग करते हुए मतदाताओं को वोट देने के लिए प्रेरित करने की उनसे अपील की है।बता दें कि पीएम मोदी ने वोट की अपील करते हुए एक ब्लॉग भी लिखा है। मोदी ने रणवीर सिंह , वरुण धवन और विकी कौशल जैसे फिल्मी सितारों को टैग करते हुए उनसे वोट के लिए अपने फैन्स को प्रेरित करने की अपील की है। मोदी ने अपने इस ट्वीट में लिखा है, 'मेरे युवा दोस्तो रणवीर सिंह, वरुण धवन और विकी कौशल। बहुत सारे यंग्सटर्स आपको अडमायर करते हैं। उनको बताने का वक्त आ गया है कि अपना टाइम आ गया है और अब अपने करीबी वोटिंग सेंटर पर अपना हाई जोश दिखाने का वक्त आ गया है।'मोदी ने अपने एक ट्वीट में 'अंदाज अपना अपना' ऐक्टर्स सलमान खान और आमिर खान को टैग किया है, जिसके कैप्शन में उन्होंने लिखा है, 'वोटिंग केवल अधिकार नहीं, फर्ज भी है।' उन्होंने अपने इस ट्वीट में कहा है, 'अब अपने अंदाज़ में युवाओं को मतदान के लिए प्रेरित करने का वक्त आ गया है ताकि हम अपना लोकतंत्र और अपना देश मजबूत कर सकें।'नरेन्द्र मोदी ने अमिताभ बच्चन , शाहरुख खान और करण जौहर जैसी बड़ी-बड़ी फिल्मी हस्तियों को भी टैग करते हुए ट्वीट किया है। इन सिलेब्रिटीज़ को टैग करते हुए मोदी ने उनसे आग्रह किया है कि वे रचनात्मक तौर पर लोगों में वोटिंग को लेकर जागरुकता फैलाएं ताकि आनेवाले चुनावों में ज्यादा से ज्यादा लोग इसका का हिस्सा बनें। क्योंकि यह आपके लोकतंत्र के लिए आपका प्यार है (यही इसे मजबूत बनाता है)।'एक अन्य ट्वीट में पीएम ने अक्षय कुमार, भूमि पेडणेकर और आयुष्मान खुराना को भी टैग किया है और लिखा है, 'मतदान में काफी ताकत है और हम सबको इसकी अहमियत को लेकर जागरुकता बढ़ाने की और जरूरत है। थोड़ा दम लगाइए और वोटिंग को एक सुपरहिट कथा बनाइए।'बता दें कि हाल ही में पीएम मोदी ने बॉलिवुड के कुछ दिग्गज कलाकारों से मुलाकात की थी, जिसमें आलिया भट्ट, रणबीर कपूर, रणवीर सिंह, सिद्धार्थ मल्होत्रा, करण जौहर एकता कपूर, वरुण धवन, विकी कौशल, राजकुमार राव, भूमि पेडनेकर और आयुष्मान खुराना उनसे मिलने के लिए दिल्ली पहुंचे थे। बता दें कि पीएम मोदी ने बॉलिवुड के इन कलाकारों को फिल्म इंडस्ट्री और देश के बारे में चर्चा करने के लिए बुलाया था। रिपोर्ट्स की मानें तो फिल्म इंडस्ट्री से नई पीढ़ी के कलाकारों को इस बात पर चर्चा करने के लिए बुलाया गया था कि कैसे फिल्में समाज पर असर डालती हैं।</p><a href='../../../Output/output.html'> Back to Output page </a> </body></html>