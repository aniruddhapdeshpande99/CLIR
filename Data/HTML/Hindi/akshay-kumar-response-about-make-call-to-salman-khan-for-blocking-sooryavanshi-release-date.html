<!DOCTYPE html><html><body><h1>सूर्यवंशी रिलीज डेट को लेकर अक्षय ने नहीं किया सलमान खान को फोन</h1><p><b>Authors : </b>No Author Specified</p><p><b>Published on : </b>14&#47;03&#47;2019, 10&#58;58&#58;09</p><p><b>Bollywood News: अक्षय कुमार की आने वाली फिल्म सूर्यवंशी अगले साल ईद के दिन रिलीज होगी। वह खास दिन जब हर साल सलमान खान की कोई नई फिल्म पर्दे पर दस्तक देती है। लगता है अगले साल इस मौके पर सलमान खान और अक्षय कुमार के बीच टक्कर दिख सकती है।</b></p><img src="https://navbharattimes.indiatimes.com/thumb/msid-68403499,width-650,resizemode-4/weather.jpg" width="500" height="600"><p>के साथ-साथ बॉलिवुड के दबंग सलमान खान के लिए फिल्म रिलीज करने का मौका भी होता है। लगता है, अगले साल इस मौके पर अक्षय कुमार ने भुना लिया है। अक्षय कुमार की आने वाली फिल्म सूर्यवंशी काफी चर्चा में है। खास तौर पर अपनी रिलीज डेट को लेकर। फिल्म अगले साल ईद के दिन रिलीज होगी। पहले ऐसी खबरें थीं कि अक्षय ने 'सूर्यवंशी' की रिलीज डेट तय करने से पहले सलमान खान से बात की थी।हालांकि अब अक्षय कुमार ने इस खबर को मनगढ़ंत बताते हुए सलमान को फोन करने की बात से इनकार कर दिया है। अक्षय कुमार अपनी फिल्म केसरी के एक इवेंट के दौरान पत्रकारों के सवालों का जवाब दे रहे थे। इसी दौरान अक्षय ने बताया कि उन्होंने 'सूर्यवंशी' की डेट फाइनल करने के लिए सलमान को कोई फोन नहीं किया है। मालूम हो हर बार ईद के दिन सलमान खान अपनी फिल्म रिलीज करते हैं और सूर्यवंशी को लेकर खबरें थीं कि अक्षय ने अपनी फिल्म की रिलीज डेट फाइनल करने से पहले सलमान खान को फोन किया था।साथ ही अक्षय कुमार ने दो स्टार्स के बीच फिल्मों की सफलता को एक प्रतिस्पर्द्धा के रूप में देखने की बात को रोकते हुए करते हुए कहा कि यह सब बातें मनगढ़ंत हैं। उन्होंने कहा कि फिल्म इंडस्ट्री सबकी है और यहां जमे रहना ही सबसे जरूरी बात है। आपको बताते चलें कि फिल्म सूर्यवंशी में अक्षय कुमार एक पुलिस वाले के रूप में दिखाई देंगे। यह फिल्म रोहित शेट्टी की सिंघम और सिंबा के बाद अपराध आधारित तीसरी फिल्म होगी।</p><a href='../../../Output/output.html'> Back to Output page </a> </body></html>