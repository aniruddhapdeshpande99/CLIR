<!DOCTYPE html><html><body><h1>World Cancer Day: आयुष्मान की वाइफ ताहिरा ने टॉपलेस होकर दिखाया अपना जख्म</h1><p><b>Authors : </b>No Author Specified</p><p><b>Published on : </b>04&#47;02&#47;2019, 18&#58;27&#58;36</p><p><b>Bollywood News: आयुष्मान खुराना की वाइफ ताहिरा ब्रेस्ट कैंसर का इलाज करवा रही हैं... आज वर्ल्ड कैंसर डे के मौके पर ताहिरा ने अपने सोशल अकाउंट पर अपनी एक टॉपलेस तस्वीर के साथ पोस्ट शेयर किया है... ताहिरा का यह पोस्ट जहां आपको हिम्मत और जज्बा देगा, वहीं इमोशनल भी कर देगा।</b></p><img src="https://navbharattimes.indiatimes.com/thumb/msid-67832707,width-650,resizemode-4/weather.jpg" width="500" height="600"><p>X
जूझ रहीं अभिनेता आयुष्मान खुराना की वाइफ की हाल ही में सर्जरी हुई है। आज वर्ल्ड कैंसर डे के मौके पर ताहिरा ने सोशल साइट पर एक बेहद ही इमोशनल लाइन के साथ अपनी टॉपलेस तस्वीर भी पोस्ट की है। ताहिरा कश्यप का यह पोस्ट पढ़ने के बाद आपके आंसू नहीं रुकेंगे और आप बहुत कुछ सोचने पर भी मजबूर हो जाएंगे।हाल ही में आई फिल्म 'बधाई हो' और 'अंधाधुन' के अभिनेता आयुष्मान की पत्नी ताहिरा कैंसर की इस लड़ाई को बेहद सावधानी, सतर्कता और बड़े हौसले से लड़ रही हैं। दो दिन पहले लक्मे फैशन वीक 2019 के रैम्प पर ताहिरा ने अपने बाल्ड लुक के साथ वॉक भी क्या था। ताहिरा कश्यप और उनके पति आयुष्मान खुराना ने कभी भी अपनी इस बीमारी को किसी से छुपाया नहीं, बल्कि दोनों ने इस बीमारी पर अक्सर खुलकर बात की है और जागरूकता फैलाने की पहल की है।ताहिरा कश्यप ने वर्ल्ड कैंसर डे पर अपनी सर्जरी का जख्म दिखाते हुए 'वर्ल्ड कैंसर डे' विश किया है। उन्होंने अपनी टॉपलेस फोटो लिखा है' 'आज मेरा दिन है। आप सभी को हैप्पी वर्ल्ड कैंसर डे। उम्मीद है कि आप सभी इस खास दिन को अपने तरीके से मनाएंगे। हम इस बीमारी से जुड़े दकियानूसी सोच को खत्म करें। इसके बारे में जागरुकता फैलाएं और खुद से प्यार करें, चाहें कुछ भी हो जाएं। मैंने अपने सभी घाव सम्मान के साथ स्वीकारें हैं। यहां कुछ भी बेहतरीन नहीं है। खुशियां खुद को अपनाने में मिलती हैं। यह मेरे लिए मुश्किल है, लेकिन यह तस्वीर शेयर करना मेरा अपना फैसला था, क्योंकि मैं इस बीमारी का नहीं, बल्कि अपने जज्बे का जश्न मनाना चाहती थी।'ताहिरा की इस पोस्ट को देखकर सोशल मीडिया में उनके चाहने वाले इमोशनल हो गए। लोगों ने ताहिरा के इस जज्बे को सलाम किया, उनके लिए प्रार्थनाएं किं और बहुत सारा प्यार भी भेजा। लोगों ने उन्हें अपना आदर्श कहा। ठीक होने के तुरंत बाद ताहिरा अपनी फिल्म की शूटिंग भी शुरू करने वाली हैं। अपनी फिल्म के लिए ताहिरा ने माधुरी दीक्षित को कास्ट भी कर लिया है।</p><a href='../../../Output/output.html'> Back to Output page </a> </body></html>