<!DOCTYPE html><html><body><h1>ऋषि कपूर ने आतंकवाद को लेकर पाकिस्तान को दी यह सलाह</h1><p><b>Authors : </b>No Author Specified</p><p><b>Published on : </b>10&#47;03&#47;2019, 19&#58;16&#58;35</p><p><b>Bollywood News: पुलवामा में हुए आतंकवादी हमले के बाद लोगों ने सोशल मीडिया पर काफी रोष व्यक्त किया। वहीं, फिल्म अभिनेता ऋषि कपूर का इस पर बयान सामने आया है।</b></p><img src="https://navbharattimes.indiatimes.com/thumb/msid-68342864,width-650,resizemode-4/weather.jpg" width="500" height="600"><p>Agree with @arunjaitley If Pakistan truly wants to root out terrorism as they say so,they should join hands with In… https://t.co/4Ic3OFiH19 — Rishi Kapoor (@chintskap) 1552191499000
पुलवामा में सीआरपीएफ जवानों पर हुए आतंकवादी हमले के बाद सोशल मीडिया पर लोगों ने अपनी राय व्यक्त की। वहीं, कई नामचीन हस्तियों के बयान सामने आए। अब अभिनेता ऋषि कपूर ने ट्वीट करके पाकिस्तान को सलाह दी है।अपने बयानों को लेकर चर्चा में रहने वाले फिल्म अभिनेता ने ट्वीट करते हुए लिखा, 'मैं अरुण जेटली जी से सहमत हूं, यदि पाकिस्तान आतंकवाद को जड़ से खत्म करना चाहता है तो उसे भारत से हाथ मिला लेना चाहिए। हमारे और आपके पास हमारे नागरिकों के खिलाफ कुछ भी नहीं है। यदि इमरान ये नहीं कर सकते तो पाकिस्तानी सेना और आईएसआई को यह काम करना चाहिए। सोचिये'।बताते चलें कि ऋषि कपूर इन दिनों अमेरिका में बीमारी का इलाज करा रहे हैं। कुछ दिनों पहले एक रिपोर्ट आई थी जिसमें कहा गया था कि फिल्म अभिनेता भारत वापस आ जाएंगे, जब उनसे इस बारे में पूछा गया तो उन्होंने इस बात से इंकार कर दिया।न्यूज एजेंसी आईएनएस के अनुसार ऋषि कपूर से स्वास्थ्य के बारे में पूछा गया तो उन्होंने बताया कि उनका इलाज अभी चल रहा है और इस कारण अभी भारत वापस आने में समय है। इसके अलावा खबर यह भी कि ऋषि कपूर अपने बेटे रणबीर कपूर की आलिया भट्ट से शादी करने का प्लान कर रहे हैं।वही, फिल्म अभिनेता के प्रशसंकों को उनके भारत वापसी का इंतजार है। उधर, नीतू कपूर ने ऋषि कपूर की एक लेटेस्ट तस्वीर शेयर की है। बता दें कि ऋषि कपूर आखिरी बार अनुभव सिन्हा की फिल्म 'मुल्क' में नजर आए थे।</p><a href='../../../Output/output.html'> Back to Output page </a> </body></html>