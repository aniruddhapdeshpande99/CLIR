<!DOCTYPE html><html><body><h1>दीपिका पादुकोण के नाम मेघना गुलजार ने लिखा इमोशनल नोट</h1><p><b>Authors : </b>No Author Specified</p><p><b>Published on : </b>02&#47;03&#47;2019, 08&#58;59&#58;08</p><p><b>Bollywood News: दीपिका पादुकोण के लिए डायरेक्टर मेघना गुलजार ने एक खूबसूरत नोट शेयर किया है। इस नोट में उन्होंने दीपिका की जमकर तारीफ की है।</b></p><img src="https://navbharattimes.indiatimes.com/thumb/msid-68227562,width-650,resizemode-4/weather.jpg" width="500" height="600"><p>#Chhapaak director Meghna Gulzar about Deepika Padukone ❤ https://t.co/13867zS05R — Deepika Padukone FC (@DeepikaPFC) 1551461334000
एक नजर दीपिका पादुकोण के फैशन के सफर की...
X
ऐक्ट्रेस दीपिका पादुकोण जल्द ही मेघना गुलजार की फिल्म 'छपाक' की शूटिंग शुरू करेंगी। दीपिका के इस फिल्म का हिस्सा बनने से मेघना काफी खुश हैं। उन्होंने हाल ही में ऐक्ट्रेस के नाम एक इमोशनल नोट लिखा और बताया कि उन्हें उम्मीद ही नहीं थी कि वह इस प्रॉजेक्ट के लिए हामी भरेंगी लेकिन जो हुआ उसने मेघना का पल भर में दिल जीत लिया।मेघना गुलजार ने दीपिका पादुकोण के लिए जो लिखा उसे ऐक्ट्रेस की वेबसाइट पर भी शेयर किया गया है। अपने नोट में मेघना ने बताया कि दीपिका से जब उन्होंने मिलने के लिए कहा वह पल उनके लिए बेहद खास था। 'दीपिका से मिलना नसीब की बात थी। उनसे मुलाकात से पहले मेरे मन में कई तरह के ख्याल चल रहे थे कि शायद मैं उनके लिए जिस तरह की फिल्म का ऑफर लेकर जा रही हूं उसे वह करने को तैयार न हों। और वह तैयार नहीं थीं। लगातर तीन इंटेंस फिल्में करने के बाद वह अब लाइटर मूड की फिल्में करना चाहती थीं। लेकिन मेरे पास उनके लिए लाइट और रोमांटिक स्क्रिप्ट नहीं थी। मेरी फिल्म की कहानी तो ऐसी महिला की थी जिसने जीवन में आई चुनौती को अपनी ताकत और हिम्मत से मात दी थी।'मेघना ने आगे बताया कि फिल्म करने के लिए राजी होने के बाद दीपिका ने उनसे मजाक में क्या कहा था। 'दीपिका इस किरदार के लिए मुझे परफेक्ट लगी थीं। स्क्रिप्ट सुन दीपिका ने पल भर में ही फिल्म, किरदार और मुझे स्वीकार कर लिया। उन्होंने मजाक में कहा कि वह इस किरदार को इसलिए करने के लिए तैयार हुईं क्योंकि उन्हें एक सीन में लाल मिर्च और नमक के साथ कैरी खाने का मौका मिलेगा।''अमेरिकन लेखिका मिन्ना थॉमस एंट्रीम के शब्दों में खूबसूरत महिला नजरों को अच्छी लगती है, समझदार महिला दिमाग को और साफ दिल महिला आत्मा को खुशी देती है... और दीपिका ये सभी हैं। इसके अलावा उन में बच्चों जैसा एक दिल भी है जो कैरी खाने के एक्सपीरियंस को इंजॉय करेगा।'बता दें कि, मेघना गुलजार की फिल्म 'छपाक' ऐसिड अटैक पीड़िता लक्ष्मी की जिंदगी पर आधारित है। इस फिल्म में दीपिका लक्ष्मी के रोल में नजर आएंगी।</p><a href='../../../Output/output.html'> Back to Output page </a> </body></html>