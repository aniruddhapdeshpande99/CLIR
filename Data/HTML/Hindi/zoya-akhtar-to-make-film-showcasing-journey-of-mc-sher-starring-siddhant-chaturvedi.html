<!DOCTYPE html><html><body><h1>बड़े पर्दे पर छाएंगे सिद्धांत चतुर्वेदी, MC Sher पर फिल्म बनाएंगी जोया अख्तर</h1><p><b>Authors : </b>No Author Specified</p><p><b>Published on : </b>22&#47;04&#47;2019, 12&#58;24&#58;15</p><p><b>Bollywood News: रिपोर्ट के अनुसार फिल्म में एम सी शेर के जर्नी को दिखाया जाएगा। इसके बहाने फिल्ममेकर्स को एक बार फिर से हिप हॉप कल्चर पर एक फिल्म बनाने का मौका मिलेगा।</b></p><img src="https://navbharattimes.indiatimes.com/thumb/msid-68986814,width-650,resizemode-4/weather.jpg" width="500" height="600"><p>X
की फिल्म ' गली बॉय ' इस साल की सबसे लोकप्रिय फिल्मों में से एक रही। मुराद और सफीना के रोल में रणवीर और आलिया जहां पर्दे पर छा गए, वहीं जोया अख्तर ने हर किरदार को बेहद खास तरीके से गढ़ा था। छोटे से छोटे स्क्रीन स्पेस में भी हर कलाकार ने इस फिल्म में अपनी जान डाल दी। खासकर, एम सी शेर के रोल में सिद्धांत चतुर्वेदी को फैन्स ने खूब सराहा।फिल्म में सिद्धांत का किरदार तो मजबूत था ही, उन्होंने अपनी दमदार ऐक्टिंग और ऐटिट्यूड से पर्दे पर अपनी अलग छाप छोड़ी। फिल्म के बाद उनकी हर ओर वाहवाही होने लगी। बिग बी अमिताभ बच्चन ने भी उन्हें खत लिखकर उन्हें बधाई दी। वहीं, सोशल मीडिया पर उनके फॉलोअर्स में अचानक खूब इजाफा हो गया। सिद्धांत ने अपनी पहली फिल्म में ही अपना अलग फैनबेस तैयार कर लिया है और अब सिद्धांत के फैन्स के लिए खुशखबरी है।फिल्म मेकर्स अब एम सी शेर पर एक अलग फिल्म बनाने की सोच रहे हैं। मुंबई मिरर की एक रिपोर्ट के अनुसार जोया अख्तर और रितेश सिधवानी एक नई फिल्म बनाने का प्लान कर रहे हैं जो सिर्फ एमसी शेर की कहानी होगी। रिपोर्ट के अनुसार फिल्म में एम सी शेर के जर्नी को दिखाया जाएगा। इसके बहाने फिल्ममेकर्स को एक बार फिर से हिप हॉप कल्चर पर एक फिल्म बनाने का मौका मिलेगा।फरवरी में रिलीज हुई 'गली बॉय' को दर्शकों और क्रिटिक्स से काफी तारीफ मिली। फिल्म में गरीबी-अमीरी के बीच की खाई, उलझते-सुलझते रिश्ते, दोस्ती और सपनों के पूरा होने का संघर्ष का जबरदस्त मसाला देखने को मिला था। अब एम सी शेर पर फिल्म बनने की खबर से 'गली बॉय' फैन्स खासा उत्साहित हैं।</p><a href='../../../Output/output.html'> Back to Output page </a> </body></html>