<!DOCTYPE html><html><body><h1>शानदार है बर्थडे बॉय Sushant Singh Rajput की इंस्टाग्राम डायरी</h1><p><b>Authors : </b>No Author Specified</p><p><b>Published on : </b>21&#47;01&#47;2019, 12&#58;21&#58;46</p><p><b>Bollywood News: आज सुशांत सिंह राजपूत आज अपना 33वां जन्मदिन सेलिब्रेट कर रहे हैं। इस खास दिन पर यहां हम उनके इंस्टाग्राम से लेकर आए हैं कुछ चुनिंदा विडियोज़ और शानदार तस्वीरें।</b></p><img src="https://navbharattimes.indiatimes.com/thumb/msid-67620600,width-650,resizemode-4/weather.jpg" width="500" height="600"><p>और चॉकलेटी ऐक्टर्स में से एक सुशांत सिंह राजपूत आज अपना 33वां जन्मदिन सेलिब्रेट कर रहे हैं। हाल ही में फिल्म ' केदारनाथ ' में नजर आ चुके सुशांत अब अपनी अगली फिल्म 'सोन चिरैया' की तैयारी में लगे हैं। यहां हम उनके फिल्मी सफर के अलावा इंस्टाग्राम से कई ऐसी चीजें खंगाल कर लाए हैं, जो दिखाती हैं कि अपनी फिल्मों के लिए किस कदर मेहनत करते हैं वह।सुशांत सिंह के पर्दे पर डेब्यू की बात करें तो इन्होंने सबसे पहले टीवी शो 'किस देश में है मेरा दिल' (2008-09) से शुरुआत की थी, लेकिन दर्शकों के दिल तक पहुंचाया उन्हें उनके शो 'पवित्र रिश्ता' ने, जिसमें अर्चना यानी अंकिता लोखंडे के साथ उनकी जोड़ी दर्शकों के दिलों पर राज करने लगे। यह जोड़ी रील लाइफ के साथ-साथ रियल लाइफ में भी आपस में जुड़ चुकी थी। हालांकि, इस शो के बाद ही सुशांत ने फिल्मों की ओर रुख कर लिया और बॉलिवुड में ' काई पो चे ' से उन्होंने यह शुरुआत की। आइए जानें, उनकी शुरुआती जिंदगी और फिल्मों तक पहुंचने के उनके सफर के बारे में।(देखिए, फिल्म से पहले कैसे महेन्द्र सिंह धोनी के पीछे पड़े थे सुशांत)सुशांत का जन्‍म साल 1986 में ब‍िहार की राजधानी पटना में हुआ था। उनके पिता सरकारी नौकरी में थे। सुशांत की शुरुआती पढ़ाई पटना के कार्मेल स्कूल से हुई थी। 2003 में उन्‍होंने एआईईई की परीक्षा दी जिसमें पूरे भारत में उन्‍होंने सातवीं रैंक हासिल की।इसके बाद सुशांत ने दिल्ली कॉलेज ऑफ इंजिनियरिंग में ऐडमिशन लिया। यहीं पर उन्‍होंने डांस के लिए कोरियॉग्रफर श्यामक डावर और थिअटर के लिए जॉन बैरी की क्लास जॉइन कर ली। 3 साल तक इंजिनियरिंग करने के बाद सुशांत पढ़ाई छोड़कर मुंबई चले गए। यहां वह ऐक्टिंग की फील्‍ड में अपनी किस्मत आजमाने लगे।सुशांत ने मशहूर टीवी सीरियल 'पवित्र रिश्ता' से ऐक्टिंग की शुरुआत की। वह उन्होंने शुरुआत 'किस देस में है मेरा दिल' से की है। इसके बाद उन्‍होंने कई रिऐलिटी शोज में भी ह‍िस्‍सा ल‍िया। फिल्म 'काय पो चे' से सुशांत ने बॉल‍िवुड में एंट्री की। इसमें उनके काम को काफी सराहा गया।फ‍िल्‍म 'एमएस धोनी: द अनटोल्ड स्टोरी' में सुशांत ने भारतीय क्रिकेट के सबसे बेहतरीन कप्तान महेंद्र सिंह धोनी का रोल न‍िभाया, जिसके लिए उन्हें काफी सराहना मिली। पिछली फिल्म 'केदारनाथ' में भी अपनी ऐक्टिंग के जादू से उन्होंने दर्शकों का दिल जीत लिया। यह फिल्म बॉलिवुड ऐक्ट्रेस सारा अली खान की डेब्यू फिल्म थी, जिसमें वह सुशांत के साथ रोमांस करती दिखीं।सुशांत की फिल्मों की बात करें तो बॉलिवुड को उन्होंने कई बेहतरीन फिल्में दी हैं। 'काई पो चो', 'शुद्ध देसी रोमांस', 'पीके', 'डिटेक्टिव ब्योमकेश बक्शी', 'एम.एस. धोनी: द अनटोल्ड स्टोरी', 'राब्ता', 'वेलकम टु न्यू यॉर्क', 'केदारनाथ' के बाद वह 'सोन चिरैया' की रिलीज़ का इंतज़ार कर रहे हैं, जो चंबल के डाकुओं पर बनी फिल्म है। इसके अलावा सुशांत 'ड्राइव', 'कीज़ी और मैनी', 'छिछोरे' और 'राइफलमैन' में भी नजर आनेवाले हैं।सुशांत सीरियल 'पवित्र रिश्ता' की को-स्टार अंकिता लोखंडे के साथ लंबे वक्‍त तक रिलेशनश‍िप में रहे। इसके बाद खबरें आईं कि दोनों ने सगाई भी कर ली है लेकिन 2016 में दोनों अलग हो गए। अंकिता से ब्रेकअप के बाद सुशांत और कृति सेनन के अफेयर की भी बातें सामने आईं। दोनों ने फ‍िल्‍म 'राब्‍ता' में साथ में काम क‍िया था।</p><a href='../../../Output/output.html'> Back to Output page </a> </body></html>