<!DOCTYPE html><html><body><h1>कंगना रनौत ने की पीएम मोदी से अपील, जम्मू-कश्मीर से हटाएं धारा 370</h1><p><b>Authors : </b>No Author Specified</p><p><b>Published on : </b>21&#47;02&#47;2019, 17&#58;13&#58;12</p><p><b>Bollywood News: अभिनेत्री कंगना रानौत ने प्रधानमंत्री से अपील की है कि वह जम्मू कश्मीर से धारा 370 हटा दें, यह समय इस काम के लिए बिल्कुल सही है।</b></p><img src="https://navbharattimes.indiatimes.com/thumb/msid-68096878,width-650,resizemode-4/weather.jpg" width="500" height="600"><p>X
X
के कारण देश की जनता गुस्से में है, बॉलिवुड ऐक्ट्रेस कंगना रनौत का गुस्सा भी सामने आया है, उन्होंने पी एम मोदी से अपील की है कि जम्मू कश्‍मीर में धारा 370 को पूरी तरह से हटा दिया जाए। कंगना ने इस हमले की कड़ी निंदा करते हुए कहा है, 'यह हमला सिर्फ जवानों पर नहीं, बल्कि हम सब पर है, इसे जवानों पर हमला कहना बंद करें।'कंगना कहती हैं, 'पुलवामा हमला हम पर हुआ है, जवानों ने हमें बचाने के लिए अपनी जान दे दी है। इस समय जो भी देशवासी यह सोच रहे हैं कि शहीद परिवारों पर श्रद्धांजलि देकर एहसान कर रहे हैं, तो उन्हें समझना होगा कि यह हमला हम सब पर हुआ है। यह जो गुस्सा है, वह जायज है, इस समय हमें कुछ अहम काम करना चाहिए। मैं प्रधानमंत्री मोदी जी से अपील करूंगी कि वह जम्मू-कश्मीर में धारा 370 को हटा दें। ऐसा क्यों की आजादी के इतने सालों बाद भी देश के उस हिस्से में लोगों को ठीक से पता ही नहीं है कि वह किस देश से संबंध रखते हैं। इस समय पूरे देश को इस समय एक होना चाहिए।'पाकिस्तानी कलाकारों को बैन करने के बारे में कंगना ने कहा, 'हम यह जानते हैं कि पाकिस्तानी जनता हमारी फिल्मों को पंसद करती है, लेकिन इस समय यह सब संभव नहीं है, युद्ध का भी एक धर्म होता है और इस धर्म को निभाते हुए हम अपने देश के साथ हैं। हम अपना धर्म निभाएंगे। पाकिस्तानियों को हमसे प्रेरणा लेनी चाहिए। हमारी लड़ाई कभी भी मानवता के साथ नहीं रही है। हमें ऐसा कोई भी काम नहीं करना चाहिए जिससे हमारे जवानों या उनके परिवार को कोई भी ठेस पहुंचे।'धारा 370 कानून के तहत जम्मू-कश्मीर के नागरिकों के पास दोहरी नागरिकता होती है। यहां का राष्ट्रध्वज अलग होता है। जम्मू-कश्मीर की विधानसभा का कार्यकाल 6 वर्षों का होता है, जबकी भारत के अन्य राज्यों की विधानसभाओं का कार्यकाल 5 वर्ष का होता है। जम्मू-कश्मीर के अन्दर भारत के राष्ट्रध्वज या राष्ट्रीय प्रतीकों का अपमान अपराध नहीं होता है। भारत के उच्चतम न्यायलय के आदेश जम्मू-कश्मीर के अन्दर मान्य नहीं होते हैं। भारत की संसद को जम्मू - कश्मीर के सम्बन्ध में अत्यंत सीमित क्षेत्र में कानून बना सकती है। जम्मू कश्मीर की कोई महिला यदि भारत के किसी अन्य राज्य के व्यक्ति से विवाह कर ले तो उस महिला की नागरिकता समाप्त हो जाएगी। इसके विपरीत यदि वह पाकिस्तान के किसी व्यक्ति से विवाह कर ले तो उसे भी जम्मू-कश्मीर की नागरिकता मिल जाती है। धारा 370 की वजह से कश्मीर में RTI, RTE और CAG लागू नहीं होता। धारा 370 की वजह से कश्मीर में बाहर के लोग जमीन नहीं खरीद सकते हैं।</p><a href='../../../Output/output.html'> Back to Output page </a> </body></html>