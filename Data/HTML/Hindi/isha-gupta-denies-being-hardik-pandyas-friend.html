<!DOCTYPE html><html><body><h1>हार्दिक विवाद: ईशा गुप्ता ने कहा, हार्दिक पांड्या नहीं हैं उनके दोस्त</h1><p><b>Authors : </b>No Author Specified</p><p><b>Published on : </b>14&#47;01&#47;2019, 20&#58;53&#58;50</p><p><b>Bollywood News: करण चौहर के चैट शो में हार्दिक पांड्या की विवादित बातों के बारे में जब उनकी तथाकथित एक्स गर्लफ्रेंड ईशा गुप्ता से पूछा गया तो उन्होंने हार्दिक के साथ अपनी दोस्ती ही नकार दी।</b></p><img src="https://navbharattimes.indiatimes.com/thumb/msid-67529486,width-650,resizemode-4/weather.jpg" width="500" height="600"><p>का टॉक शो 'कॉफी विद करण' अक्सर सुर्खियों में रहता है। कई बार शो की विवादास्पद बातें भी चर्चा में रहती हैं। हाल ही में शो में आए क्रिकेटर हार्दिक पांड्या अपनी आपत्तिजनक बातों के कारण विवाद में फंस गए और उनपर बीसीसीआई ने कार्यवाई भी कर दी। फैन्स भी उनकी लगातार आलोचना कर रहे हैं और अब उनकी तथाकथित एक्स गर्लफ्रेंड ईशा गुप्ता ने भी इस बारे में टिप्पणी की है।बता दें कि हार्दिक पांड्या और ईशा गुप्ता के रिलेशनशिप की चर्चा रही थी। अब मुंबई में एक इवेंट में जब ईशा से हार्दिक पांड्या के विवाद के बारे में पूछा गया तो उन्होंने हार्दिक के साथ अपनी दोस्ती को ही नकार दिया। चैट शो में हार्दिक द्वारा कही गईं बातों के बारे में जब ईशा से पूछा गया तो उन्होंने जवाब दिया, 'आपसे किसने कहा कि वह मेरे दोस्त हैं?'ईशा ने आगे कहा कि किसी को भी महिलाओं के बारे में ऐसी बात नहीं कहनी चाहिए। ईशा ने कहा, 'पहली बात तो महिलाओं को खुद की तुलना पुरुषों ने नहीं करनी चाहिए। हम हर मामले में उनसे बेहतर हैं। मैं नहीं चाहती कि किसी को बुरा लगे, लेकिन आप बच्चे को जन्म क्यों नहीं देते हैं? हम 5 दिन पीरियड्स का दर्द झेलते हैं। उसके बाद भी हमें डांस करना होता है, ऑफिस जाना होता है और बच्चों की देखभाल करनी होती है। जब आप ये सब कर सकते हैं तब आप श्रेष्ठ हैं।'बता दें कि ईशा गुप्ता के अलावा, एली अवराम और उर्वशी रौतेला के साथ भी हार्दिक पांड्या के रिश्ते की चर्चा रह चुकी है। हालांकि, एली और उर्वशी ने अभी तक इस विवाद पर कोई टिप्पणी नहीं की है।विवाद के बढ़ने पर हार्दिक पांड्या ने अपनी बात के लिए ट्विटर पर माफी भी मांगी थी।</p><a href='../../../Output/output.html'> Back to Output page </a> </body></html>