<!DOCTYPE html><html><body><h1>फैन के कॉमेंट पर ऐक्ट्रेस का सवाल 'इसे तारीफ समझूं या बेइज्जती'</h1><p><b>Authors : </b>No Author Specified</p><p><b>Published on : </b>31&#47;03&#47;2019, 08&#58;25&#58;02</p><p><b>Bollywood News: सोशल मीडिया एक ऐसा प्लैटफॉर्म बन गया है जहां फैन्स अपने फेवरिट स्टार्स की परफॉर्मेंस से लेकर अन्य चीजों पर राय साझा करते हैं। जब एक ऐक्ट्रेस के फैन ने उनकी ऐक्टिंग को लेकर कॉमेंट किया तो वह भी कंफ्यूज हो गईं।</b></p><img src="https://navbharattimes.indiatimes.com/thumb/msid-68652022,width-650,resizemode-4/weather.jpg" width="500" height="600"><p>Ha ha ... I don’t know if that’s a compliment or an insult https://t.co/9Rbh0IHhlW — Samantha Akkineni (@Samanthaprabhu2) 1553822096000
टॉलिवुड की टैलंटेड ऐक्ट्रेस में से एक समांथा अक्किनेनी फिल्म इंडस्ट्री को कई हिट फिल्में दे चुकी हैं। उन्होंने 'थेरी', 'रंगस्थलम', 'अनजान' और 'ईगा' जैसी फिल्मों में अपने शानदार अभिनय से दर्शकों के दिलों में खास जगह बनाई है। हाल ही में आई फिल्म 'सुपर डिलक्स' में भी उनकी दमदार ऐक्टिंग को काफी सराहना मिली। फैन्स ने सोशल मीडिया के जरिए ऐक्ट्रेस की तारीफ की।हालांकि इन तारीफों भरे कॉमेंट्स में से एक कॉमेंट ऐसा भी था जिसे पढ़कर खुद समांथा भी कंफ्यूज हो गईं। दरअसल, एक फैन ने 'सुपर डिलक्स' में उनकी ऐक्टिंग को लेकर कॉमेंट किया था 'समांथा आप चाहें तो ऐक्टिंग से रिटायर हो सकती हैं। सुपर डिलक्स के जरिए आप अपनी परफॉर्मेंस के परचम पर पहुंच गई हैं। यह जिंदगीभर आपके साथ रहेगा।'कॉमेंट को पढ़ने के बाद समांथा ने रिऐक्शन दिया और अपना कंफ्यूजन जाहिर किया। उन्होंने लिखा, 'हा हा... मुझे नहीं पता कि यह तारीफ है या फिर बेइज्जती।'वैसे फिल्मों को लेकर अब समांथा काफी सोच-समझकर ऑफर स्वीकार करेंगी। एक हालिया इंटरव्यू में उन्होंने यह बात शेयर करते हुए कहा था कि वह अब साल में 4-5 फिल्में करने की होड़ में नहीं हैं। वह अब ऐसे प्रॉजेक्ट चुनेंगी जिससे उनकी ऐक्टिंग में निखार आए।</p><a href='../../../Output/output.html'> Back to Output page </a> </body></html>