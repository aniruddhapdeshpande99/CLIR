<!DOCTYPE html><html><body><h1>रमेश तौरानी की बेटी डायरेक्‍शन से करेंगी बॉलिवुड डेब्‍यू, ऐक्‍टर-ऐक्‍ट्रेस भी फाइनल!</h1><p><b>Authors : </b>No Author Specified</p><p><b>Published on : </b>20&#47;01&#47;2019, 14&#58;41&#58;42</p><p><b>Bollywood News: सूत्रों की मानें तो स्‍नेहा तौरानी की फिल्‍म में ऐक्‍टर के रूप में विकी कौशल के भाई सनी कौशल और ऐक्‍ट्रेस के रूप में साउथ की अभिनेत्री रुखसार ढिल्‍लों को कास्‍ट किया जा रहा है।</b></p><img src="https://navbharattimes.indiatimes.com/thumb/msid-67610320,width-650,resizemode-4/weather.jpg" width="500" height="600"><p>पिछले साल जनवरी में ऐसी खबरें आई थीं कि प्रड्यूसर रमेश तौरानी की बेटी स्‍नेहा तौरानी बॉलिवुड में आना चाहती हैं। फिर यह भी कहा गया कि वह डायरेक्‍शन में अपना डेब्‍यू एक डांस फिल्‍म के साथ करेंगी। इसके बाद इस पर कोई अपडेट नहीं आया।अब एक साल बाद खबर है कि इस फिल्‍म के लिए ऐक्‍टर और ऐक्‍ट्रेस को चुन लिया गया है। सूत्रों की मानें तो ऐक्‍टर के रूप में विकी कौशल के भाई सनी कौशल और ऐक्‍ट्रेस के रूप में साउथ की अभिनेत्री रुखसार ढिल्‍लों को कास्‍ट किया जा रहा है।बात करें विकी कौशल की तो 2019 में आई उनकी पहली फिल्‍म 'उरी' ने बॉक्‍स ऑफिस पर शानदार प्रदर्शन किया है। आने वाले समय में भी उनके पास कई प्रॉजेक्‍ट्स हैं। अब ऐसा लगता है कि उनके भाई सनी भी विकी के पदचिन्‍हों पर चलने को तैयार हैं।इस फिल्‍म के रूप में सनी के पास यह तीसरा प्रॉजेक्‍ट है जिसकी थीम भांगड़ा पर बेस्‍ड है। इससे पहले सनी, अक्षय कुमार स्‍टारर हॉकी बायॉपिक गोल्‍ड में नजर आए थे।दूसरी तरफ, इस फिल्‍म से रुखसार ढिल्‍लों बॉलिवुड में अपना डेब्‍यू करेंगी। मुख्‍य रूप में पंजाब की रहने वाली रुखसार ने साउथ की फिल्‍मों से शुरुआत की थी।रिपोर्ट्स के मुताबिक, एक सूत्र ने बताया, 'स्‍नेहा फिल्‍म के लिए एक फ्रेश जोड़ी की तलाश में थीं और उन्‍हें सनी व रुखसार की जोड़ी बिलकुल फिट लगी। दोनों ने फिल्‍म के लिए अपनी तैयारियां भी जल्‍द शुरू करेंगे।' बताया जा रहा है कि फिल्‍म को रॉनी स्‍क्रूवाला प्रड्यूस करेंगे, वहीं इसका म्‍यूजिक जैम8 देंगे।</p><a href='../../../Output/output.html'> Back to Output page </a> </body></html>