<!DOCTYPE html><html><body><h1>'किक 2' में जैकलीन नहीं दिशा होंगी सलमान की हिरोइन!</h1><p><b>Authors : </b>No Author Specified</p><p><b>Published on : </b>14&#47;01&#47;2019, 15&#58;18&#58;59</p><p><b>Bollywood News: ऐक्ट्रेस दिशा पटानी आजकल 'भारत' की शूटिंग में व्यस्त हैं। फिल्म में वह सलमान खान और तब्बू जैसे ऐक्टर्स के साथ नजर आने वाली हैं। रिपोर्ट्स के अनुसार उन्हें 'किक' के सीक्वल के लिए सलमान के अपोजिट कास्ट किया जा सकता है।</b></p><img src="https://navbharattimes.indiatimes.com/thumb/msid-67524728,width-650,resizemode-4/weather.jpg" width="500" height="600"><p>ऐक्ट्रेस दिशा पाटनी ने फिल्म एमएस धोनी से अपने ऐक्टिंग करियर की शुरुआत की थी। इसके बाद वह 'बागी 2'में नजर आईं, फिल्म बॉक्स ऑफिस पर हिट रही। बॉलिवुड गलियारों में खबर है कि दिशा के हाथ सलमान के साथ एक और फिल्म लग गई है। खबरों के मुताबिक दिशा सलमान की फिल्म 'किक' के सीक्वल में उनके अपोजिट दिखेंगी।26 साल की दिशा बॉलिवुड की क्यूट ऐंड यंग ऐक्ट्रेसेस में से एक हैं। दिशा फिलहाल डायरेक्टर अली अब्बास जफर की पीरियड फिल्म 'भारत' की शूटिंग कर रही हैं। बीते दिनों दिशा कई बार साजिद नाडियावाला के ऑफिस के बाहर स्पॉट हुई थीं। चर्चाएं हैं कि 'किक' के सीक्वल के लिए दिशा से बात की गई है। उम्मीद है फिल्म इस साल के अंत में रिलीज होगी। हालांकि प्रॉडयूसर साजिद नाडियावाला की तरफ से इस पर कोई बयान नहीं आया है। 'किक' के सीक्वल की हिरोइन की दौड़ में दिशा का नाम सबसे आगे हैं।'किक' साल 2014 में आई ऐक्शन-थ्रिलर फिल्म थी, जो कि हिट रही थी। फिल्म की सक्सेस के बाद इसके सीक्वल की चर्चाएं जोरों पर थीं। फिल्म के मेल ऐक्टर के लिए सलमान पहले ही फाइनल थे,लेकिन सलमान के अपोजिट किसी ऐक्ट्रेस को फाइनल नहीं किा गया था। 'किक' में जैकलीन फर्नांडिस सलमान संग रोमांस करती नजर आईं थीं। फिल्म में उनकी और सलमान की केमिस्ट्री फैंस को काफी पसंद आई थी। खबरें यह भी थी कि ' किक 2 ' में भी वहीं हिरोइन होंगी। अब कहा जा रहा है कि दिशा ने उन्हें रिप्लेस कर दिया है।सूत्रों के अनुसार साजिद और दिशा अन्य फिल्मों की कहानी पर भी बात कर रहे हैं, जिसमें से एक बागी 3 भी हैं। जिसकी कहानी तैयार की जा चुकी है। बागी2 में दिशा के किरदार को खुदकुशी करते दिखाया गया था, लेकिन सूत्रों के अनुसार जहां से 'बागी 2' की कहानी खत्म हुई थी वहां से 'बागी 3' की कहानी नहीं शुरू होगी। दोनों की कहानी में कुछ जुड़ाव जरूर दिखाई देगा। 'बागी 3' या 'किक' के सीक्वल में से एक में तो दिशा का होना तय माना जा रहा है। दिशा ने एक इंटरव्यू के दौरान बताया था कि वह महिला प्रधान किरदार करना चाहती हैं।</p><a href='../../../Output/output.html'> Back to Output page </a> </body></html>