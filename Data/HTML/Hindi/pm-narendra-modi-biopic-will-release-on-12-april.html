<!DOCTYPE html><html><body><h1>PM Narender Modi Biopic release on 12 April - पीएम मोदी के जीवन पर बनी फिल्म 12 अप्रैल को होगी रिलीज</h1><p><b>Authors : </b>No Author Specified</p><p><b>Published on : </b>15&#47;03&#47;2019, 16&#58;12&#58;25</p><p><b>Bollywood News: उमंग कुमार के निर्देशन में बनी फिल्म 'पीएम नरेंद्र मोदी' 12 अप्रैल को रिलीज होगी। फिल्म में पीएम मोदी का किरदार अभिनेता विवेक ओबेरॉय निभा रहे हैं।</b></p><img src="https://navbharattimes.indiatimes.com/thumb/msid-68425801,width-650,resizemode-4/weather.jpg" width="500" height="600"><p>प्रधानमंत्री नरेंद्र मोदी के जीवन पर बनने वाली फिल्म 'पीएम नरेंद्र मोदी' 12 अप्रैल को रिलीज होगी। फिल्म में पीएम मोदी का किरदार अभिनेता विवेक ओबेरॉय निभा रहे हैं। फिल्म का निर्देशन उमंग कुमार ने किया है।फिल्म निर्माताओं ने बताया कि फिल्म की शूटिंग जनवरी के आखिरी दिनों में गुजरात में शुरू की गई थी। फिलहाल मुंबई में इसके आखिरी हिस्से की शूटिंग चल रही है।उमंग कुमार ने फिल्म के बारे में बताते हुए कहा कि 'पीएम नरेंद्र मोदी' नरेंद्र दामोदरदास मोदी की गुजरात के मुख्यमंत्री के रूप में उनकी शुरुआत से लेकर 2014 में प्रधानमंत्री पद का उम्मीदवार घोषित किये जाने तक के सफर पर आधारित है।फिल्म में विवेक ओबेरॉय के अलावा दर्शन कुमार, बोमन ईरानी, मनोज जोशी, प्रशांत नारायणन, जरीना वहाब और बरखा बिष्ट सेनगुप्ता नजर आएंगी। बता दें कि निर्देशक उमंग कुमार ने 'मैरीकॉम' और 'सरबजीत' का भी निर्देशन कर किया है।</p><a href='../../../Output/output.html'> Back to Output page </a> </body></html>