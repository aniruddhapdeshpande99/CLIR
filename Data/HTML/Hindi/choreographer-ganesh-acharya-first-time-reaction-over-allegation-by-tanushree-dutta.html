<!DOCTYPE html><html><body><h1>#MeToo: तनुश्री दत्ता के आरोपों पर पहली बार बोले गणेश आचार्य</h1><p><b>Authors : </b>No Author Specified</p><p><b>Published on : </b>22&#47;01&#47;2019, 19&#58;58&#58;58</p><p><b>Bollywood News: गणेश ने कहा कि जो सच है, वह उसके साथ हूं। मीटू की वजह से कई चीजें बाहर निकली हैं लेकिन जो झूठी चीजें निकलीं, वह गलत है। जैसे तनुश्री ने हम लोगों पर जो कहा, वह झूठ था।</b></p><img src="https://navbharattimes.indiatimes.com/thumb/msid-67642909,width-650,resizemode-4/weather.jpg" width="500" height="600"><p>बॉलिवुड में #MeToo कैंपेन की शुरुआत करने वाली तनुश्री दत्ता ने नाना पाटेकर के अलावा कोरियॉग्रफर गणेश आचार्य को भी अपने आरोपों के घेरे में लिया था। अब आचार्य ने सार्वजनिक तौर पर पहली बार इन आरोपों का जवाब दिया है।इस बारे में बात करते हुए गणेश ने कहा, 'जो सच है, उसके साथ हूं। मैं झूठ के साथ नहीं हूं। मीटू की वजह से कई चीजें बाहर निकली हैं लेकिन जो झूठी चीजें निकलीं, वह गलत है। जैसे तनुश्री ने हम लोगों पर जो कहा, वह झूठ था।'कोरियॉग्रफर ने आगे कहा, 'तनुश्री ने कई शब्‍द यूज किए, वह मैं नहीं कहना चाहता हूं। हम लोगों ने महिला आयोग को लेटर भी भेजे। मेरे घर में भी मां हैं, बहन है, बेटी है। जिस तरह देश में स्‍वच्‍छ भारत अभियान चला था, तरह उसी तरह बॉलिवुड में मीटू कैंपेन चला। इससे कई सारी सही और गलत चीजें सामने आईं।'पिछले साल ऐक्‍ट्रेस तनुश्री दत्ता ने नाना पाटेकर पर फिल्म 'हॉर्न ओके प्लीज' के सेट पर सेक्शुअल हैरसमेंट करने का आरोप लगाया था। इसके बाद इस मुद्दे पर इतनी चर्चा हुई कि नाना पाटेकर से सवाल पूछे जाने लगे। तनुश्री का कहना था कि नाना पाटेकर ने कोरियॉग्रफर गणेश आचार्य से कहकर सॉन्ग में इंटीमेट स्टेप्स रखवाए थे। तनुश्री का आरोप था कि उन्होंने इसका विरोध किया जिसके बाद नाना ने सेट पर उन्हें धमकाने के लिए गुंडों को बुला लिया।</p><a href='../../../Output/output.html'> Back to Output page </a> </body></html>