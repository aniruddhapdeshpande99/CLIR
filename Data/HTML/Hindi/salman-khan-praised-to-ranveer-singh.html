<!DOCTYPE html><html><body><h1>सलमान खान ने रणवीर सिंह को बताया सुपरस्टार, दिया यह कॉम्प्लिमेंट</h1><p><b>Authors : </b>No Author Specified</p><p><b>Published on : </b>16&#47;03&#47;2019, 22&#58;29&#58;00</p><p><b>Bollywood News: 'रामलीला', 'बाजीराव मस्तानी', 'पद्मावत' और 'सिंबा' जैसी फिल्में दे चुके रणवीर सिंह की फैंस की लिस्ट सलमान खान का नाम जुड़ चुका है। दबंग खान ने रणवीर को सुपरस्टार की श्रेणी में रख दिया है।</b></p><img src="https://navbharattimes.indiatimes.com/thumb/msid-68444064,width-650,resizemode-4/weather.jpg" width="500" height="600"><p>X
एंटरटेनमेंट इंडस्ट्री के 'गली बॉय' रणवीर सिंह अपनी ऐक्टिंग के दम पर सबके दिलों पर राज कर रहे हैं। रणवीर सिंह अपनी अभिनय क्षमता के अलावा अपने ड्रेसिंग सेंस को लेकर भी लोगों का ध्यान अपनी ओर खींचते रहते हैं। रणवीर की फैन फॉलोइंग भी जबरदस्त है।वहीं, उनकी फैंस की लिस्ट में दबंग सलमान खान का नाम जुड़ चुका है। वहीं, सलमान खान ने भी रणवीर को सुपरस्टार मान लिया है। सलमान ने कहा कि शाहरुख खान, आमिर खान, और अक्षय कुमार की तरह रणवीर सिंह के अंदर काम करने की क्षमता है।हाल में ही सलमान खान ने एक इंटरव्यू के दौरान कहा कि अगर कोई मुझसे फिल्मों में खुद को लॉन्च करने के लिए कहता है तो मैं ऐसे ही उसे काम नहीं देता। जबतक उसके काम करने की क्षमता नहीं पता चल जाती।सभी लोग शाहरुख खान, आमिर खान, अक्षय कुमार और रणवीर सिंह नहीं हैं। रणवीर सिंह के लिए सलमान खान का यह कॉम्प्लिमेंट सच में बड़ा है। सलमान खान और रणवीर सिंह आकाश अंबानी की शादी में एक साथ नजर आए थे।बता दें कि रणवीर सिंह ने सन 2010 में फिल्म 'बैंड बाजा बरात' से अपने फिल्म करियर की शुरुआत की थी। इसके बाद उन्होंने 'रामलीला', 'बाजीराव मस्तानी', 'पद्मावत' और 'सिंबा' जैसी सुपरहिट फिल्में दीं। वहीं, सलमान इस समय अली अब्बास जफर की फिल्म 'भारत' में नजर आएंगे। उनके साथ फिल्म में कटरीना कैफ हैं।</p><a href='../../../Output/output.html'> Back to Output page </a> </body></html>