<!DOCTYPE html><html><body><h1>Deepika Padukone के साथ अब तक एक भी फिल्म न करने की बात पर बोले सलमान खान</h1><p><b>Authors : </b>No Author Specified</p><p><b>Published on : </b>28&#47;03&#47;2019, 09&#58;56&#58;31</p><p><b>Bollywood News: सलमान खान अब तक कई बड़ी ऐक्ट्रेसेस के साथ पर्दे पर स्क्रीन शेयर कर चुके हैं। पिछले दिनों सलमान से पूछा गया कि वह अब तक बॉलिवुड की टॉप ऐक्ट्रेसेस में शुमार दीपिका के साथ क्यों नहीं दिखे? सुनिए, क्या कहा उन्होंने।</b></p><img src="https://navbharattimes.indiatimes.com/thumb/msid-68608166,width-650,resizemode-4/weather.jpg" width="500" height="600"><p>वैसे तो सुपरस्टार सलमान खान के साथ अब तक सभी टॉप ऐक्ट्रेसेस काम कर चुकी हैं, लेकिन इस लिस्ट में अब एक बड़ी ऐक्ट्रेस का नाम मिसिंग है और वह हैं दीपिका पादुकोण। जी हां, हाल में मीडिया से हुए इंटरव्यू के दौरान सलमान से पूछा गया कि वह अब तक दीपिका के साथ नजर क्यों नहीं आए? जिसपर उन्होंने मजेदार जवाब दिया।डीएनए से हुई बातचीत में सलमान से दीपिका को लेकर जब यह सवाल किया गया तो उन्होंने स्माइल करते हुए कहा कि वह खुद भी हैरान हैं कि वह दीपिका के साथ कब काम करेंगे।अपने ह्यूमरस अंदाज़ के लिए मशहूर सलमान ने इसकी वजह बताते हुए कहा कि अब तक उन दोनों की कास्टिंग को लेकर कोई सामने नहीं आया। उन्होंने आगे यह भी कहा कि दीपिका बड़ी स्टार हैं, इसलिए जरूरी है कि मेरे साथ फिल्म में काम करने के लिए कहानी भी बेहतर हो। उन्होंने कहा कि फिलहाल उनके लायक ऐसा कुछ नहीं।वर्कफ्रंट की बात करें तो सलमान की अगली फिल्म ' भारत ' है, जिसमें कटरीना कैफ उनके ऑपोज़िट नजर आनेवाली हैं। उन्होंने अपनी आनेवाली अगली कुछ फिल्मों और उन फिल्मों की लीड ऐक्ट्रेसेस के बारे में बात करते हुए यह भी कहा कि यदि दीपिका को साथ कोई फिल्म ऑफर होती है तो मुमकिन है कि वे साथ काम करें।</p><a href='../../../Output/output.html'> Back to Output page </a> </body></html>