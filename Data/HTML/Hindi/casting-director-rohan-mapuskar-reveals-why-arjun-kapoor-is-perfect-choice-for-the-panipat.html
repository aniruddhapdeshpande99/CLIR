<!DOCTYPE html><html><body><h1>कास्‍टिंग डायरेक्‍टर का खुलासा, 'पानीपत' के लिए अर्जुन को क्‍यों चुना</h1><p><b>Authors : </b>No Author Specified</p><p><b>Published on : </b>17&#47;02&#47;2019, 08&#58;40&#58;13</p><p><b>Bollywood News: अर्जुन 'पानीपत' में सदाशिव राव भाऊ के किरदार में दिखेंगे। डायरेक्‍टर आशुतोष गोवारिकर की इस पीरियड ड्रामा फिल्‍म में संजय दत्‍त, कृति सैनन, पद्मिनी कोल्‍हापुरे, मोहनीश बहल जैसे ऐक्‍टर्स भी नजर आएंगे।</b></p><img src="https://navbharattimes.indiatimes.com/thumb/msid-68031044,width-650,resizemode-4/weather.jpg" width="500" height="600"><p>बॉलिवुड ऐक्‍टर अर्जुन कपूर इन दिनों अपनी आने वाली फिल्‍म ' पानीपत ' की तैयारियों में व्‍यस्‍त हैं। इससे पहले वह फिल्‍म 'नमस्‍ते इंग्‍लैंड' में नजर आए थे जो बॉक्‍सऑफिस पर कुछ खास कमाल नहीं कर सकी थी।'इश्‍कजादे', 'औरंगजेब', 'गुंडे', '2 स्‍टेट्स', 'फाइंडिंग फैनी', 'तेवर', 'की ऐंड का', 'हाफ गर्लफ्रेंड', 'मुबारकां', जैसी फिल्‍मों में अलग-अलग रोल कर चुके अर्जुन 'पानीपत' में सदाशिव राव भाऊ के किरदार में दिखेंगे। फिलहाल, ऐक्‍टर का फर्स्‍ट लुक सामने नहीं आया है लेकिन फिल्‍म के कास्‍टिंग डायरेक्‍टर रोहन मापूसकर ने हाल ही में फिल्‍म में अर्जुन को लिए जाने की वजह बताई।'ठाकरे' की कास्‍टिंग के दौरान ही रोहन को पानीपत के लिए भी चेहरे की तलाश करनी थी। यह पूछे जाने पर कि फिल्‍म के लिए अर्जुन को क्‍यों चुना, मापूसकर ने कहा, 'क्योंकि वह लगता है पेशवा। वह पहली चॉइस थे। वह अच्‍छे से मराठी बोल सकते हैं, मुंबई में ही पले-बढ़े हैं। पेशवा की छोटी-छोटी बारीकियों को उन्‍होंने ठीक तरीके से पकड़ा और समझा है।'बता दें, डायरेक्‍टर आशुतोष गोवारिकर की इस पीरियड ड्रामा फिल्‍म में संजय दत्‍त, कृति सैनन, पद्मिनी कोल्‍हापुरे, मोहनीश बहल जैसे ऐक्‍टर्स नजर आएंगे। अहमद शाह के किरदार में संजय दत्‍त तो पार्वती बाई के रोल में कृति होंगी। वहीं, बात करें अर्जुन की तो वह पानीपत के अलावा 'संदीप और पिंकी फरार' और 'इंडियाज मोस्‍ट वांटेड' जैसी फिल्‍मों में भी दिखाई देंगे।</p><a href='../../../Output/output.html'> Back to Output page </a> </body></html>