<!DOCTYPE html><html><body><h1>Sapna Choudhary and Daler Mehndi Song : Bawli Tared song Viral Among Fans -सपना चौधरी और दलेर मेहंदी का गाना 'बावली टरेड़', फैंस हुए क्रेजी</h1><p><b>Authors : </b>No Author Specified</p><p><b>Published on : </b>26&#47;04&#47;2019, 10&#58;29&#58;29</p><p><b>Bollywood News: हाल ही में सपना चौधरी का एक नया गाना 'बावली टरेड़' रिलीज किया गया है, जिसे उन्होंने पंजाबी सिंगर दलेर मेहंदी के साथ मिलकर गाया है और उस पर परफॉर्म भी किया है।</b></p><img src="https://navbharattimes.indiatimes.com/thumb/msid-69052595,width-650,resizemode-4/weather.jpg" width="500" height="600"><p>हरियाणवी डांसर और सिंगर सपना चौधरी के फैंस के लिए खुशखबरी है। सपना का एक और गाना आ गया है जिसने फैंस के बीच हलचल मचा दी है। इस गाने का नाम 'बावली टरेड़' है जिसे पंजाबी सिंगर दलेर मेहंदी और सपना ने गाया है और इन दोनों पर ही इस गाने को फिल्माया गाया है।न सिर्फ इस गाने का विडियो जबरदस्त है बल्कि इसमें सपना चौधरी और दलेर मेहंदी की बिंदास जुगलबंदी भी काफी कमाल की लग रही है। खास बात यह है कि इसमें सपना चौधरी का एकदम हटके अंदाज नजर आ रहा है। यह पहली बार है जब सपना चौधरी और दलेर मेहंदी ने किसी गाने पर साथ में काम किया है।फैंस को यह गाना खूब पसंद आ रहा है। वे इसे देख यूट्यूब और अन्य सोशल मीडिया प्लैटफॉर्म्स पर कमाल के कॉमेंट कर रहे हैं। आमतौर पर सपना चौधरी के गाने काफी एनर्जेटिक और फास्ट बीट वाले डांस मूव्स के साथ होते हैं, लेकिन यह पहली बार है जब वह किसी स्लो बीट वाले गाने में स्लो स्टाइल में कमर लचकाते नजर आएंगी।हरियाणवी गानों के अलावा सपना चौधरी फिल्मों में भी अपनी किस्मत आजमा रही हैं। कुछ वक्त पहले वह बॉलिवुड मूवी 'दोस्ती के साइड इफेक्ट्स' में नजर आई थीं। वहीं पिछले साल यानी 2018 में उनकी 'नानू की जानू' के नाम से भी एक फिल्म आई थी। इससे पहले टीवी रिऐलिटी शो 'बिग बॉस' में भी उन्होंने भाग लिया था।</p><a href='../../../Output/output.html'> Back to Output page </a> </body></html>