<!DOCTYPE html><html><body><h1>राजकुमार और वरुण शर्मा को 'रूह-अफजा' में जॉइन करेंगी Janhvi Kapoor</h1><p><b>Authors : </b>No Author Specified</p><p><b>Published on : </b>29&#47;03&#47;2019, 09&#58;51&#58;11</p><p><b>Bollywood News: फिल्‍म की शूटिंग उत्‍तर प्रदेश में जून से शुरू होगी और फिल्‍म 20 मार्च 2020 को रिलीज होगी। सूत्रों की मानें तो जाह्नवी का फिल्‍म में डबल रोल होगा। वह रूही और अफजा के रोल में दिखेंगी जो कि एक-दूसरे के बिलकुल ऑपोजिट हैं।</b></p><img src="https://navbharattimes.indiatimes.com/thumb/msid-68625025,width-650,resizemode-4/weather.jpg" width="500" height="600"><p>फिल्‍म 'धड़क' से बॉलिवुड में डेब्‍यू करने वाली ऐक्‍ट्रेस जाह्नवी कपूर के हाथ एक और फिल्‍म लग गई है। वह राजकुमार राव और वरुण शर्मा को हॉरर कॉमिडी फिल्‍म 'रूह-अफजा' में जॉइन करेंगी।फिल्‍म की शूटिंग उत्‍तर प्रदेश में जून से शुरू होगी और फिल्‍म 20 मार्च 2020 को रिलीज होगी। कास्‍टिंग के बारे में कन्‍फर्म करते हुए प्रड्यूसर दिनेश विजन ने कहा कि पिछले साल फिल्‍म 'स्‍त्री' के साथ उनकी कंपनी ने सफलतापूर्वक हॉरर-कॉमिडी की दुनिया में एंट्री की और अब हम उसको आगे लेकर जा रहे हैं।दिनेश ने आगे कहा कि राजकुमार और वरुण की कॉमिडी बेहतरीन है। लीडिंग ऐक्‍ट्रेस के लिए हम ऐसे चेहरे की तलाश कर रहे हैं जिसने इस जॉनर में पहले एक्‍सपेरिमेंट न किया हो और इसके लिए जाह्नवी फिट नजर आ रही हैं। मुझे लगता है कि वे आसानी से रोल को निभा सकेंगी।'सूत्रों की मानें तो जाह्नवी का फिल्‍म में डबल रोल होगा। वह रूही और अफजा के रोल में दिखेंगी जो कि एक-दूसरे के बिलकुल ऑपोजिट हैं। फिल्‍म का डायरेक्‍शन हार्दिक मेहता करेंगे जो 'लुटेरा' और 'क्‍वीन' जैसी फिल्‍मों के स्‍क्रिप्‍ट-सुपरवाइजर थे।</p><a href='../../../Output/output.html'> Back to Output page </a> </body></html>