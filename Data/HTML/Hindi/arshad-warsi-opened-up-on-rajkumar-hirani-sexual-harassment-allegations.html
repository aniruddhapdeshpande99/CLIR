<!DOCTYPE html><html><body><h1>सेक्शुअल हैरसमेंट केस में फंसे राजू हिरानी के लिए बोले सर्किट Arshad Warsi</h1><p><b>Authors : </b>No Author Specified</p><p><b>Published on : </b>16&#47;01&#47;2019, 14&#58;22&#58;23</p><p><b>Bollywood News: पिछले दिनों बॉलिवुड के दिग्गज निर्देशक राजकुमार हिरानी पर उनके साथ काम करने वाली एक महिला ने सेक्शुअल हैरसमेंट का आरोप लगाया। अब अरशद वारसी ने इस मुद्दे पर अपनी प्रतिक्रिया जाहिर की है।</b></p><img src="https://navbharattimes.indiatimes.com/thumb/msid-67539291,width-650,resizemode-4/weather.jpg" width="500" height="600"><p>यौन शोषण के आरोप में फंसे राजकुमार हिरानी, 'संजू' की शूटिंग के समय का है मामला
X
X
#MeToo मामले में फिल्म निर्देशक राजकुमार हिरानी Rajkumar Hirani ) का नाम सामने आने से इंडस्ट्री के कई लोग सकते में हैं। जहां अमरदीप झा और शरमन जोशी जैसे स्टार्स इस मुद्दे पर हैरानी जताते हुए हिरानी के सपॉर्ट में खड़े हुए हैं वहीं अरशद वारसी ने भी डायरेक्टर का नाम इस कैंपेन से जुड़ने पर अपनी प्रतिक्रिया जाहिर की है।बता दें कि 'मुन्ना भाई' सीरीज़ फिल्मों में सर्किट की भूमिका निभा चुके अरशद से जब हमारे सहयोगी चैनल Zoom Tv ने उनसे इस बारे में पूछा तो उन्होंने जवाब में कहा, 'यदि आप मेरे से राजू हिरानी के बारे में एक व्यक्ति, एक व्यक्तित्व के तौर पर और यह पूछेंगे कि वह कैसे इंसान हैं तो मैं यह कहूंगा कि वह शानदार इंसान हैं और जेंटलमैन हैं। इसलिए मेरे लिए यह शॉक की तरह है और उन सबके लिए जिन्होंने यह खबर सुनी।'बता दें कि हिरानी खुद इन आरोपों का खंडन कर चुके हैं। हिरानी ने अपने ऊपर लगे इन आरोपों को खारिज करते हुए कहा है, 'मैं बिल्कुल हैरान था जब दो महीने पहले मुझे मेरे ऊपर लगाए इन आरोपों के बारे में पता चला था। मैंने फौरन उसी वक्त कहा कि इस मैटर को किसी कमिटी या लीगल बॉडी में ले जाना जरूरी है, लेकिन इसके बजाय इस शिकायत को मीडिया में ले जाया गया। मैं दृढ़ता के साथ यह कहना चाहूंगा कि मेरी छवि खराब करने के लिए यह एक गलत, द्वेषपूर्ण और शरारत से भरी कहानी गढ़ी जा रही है।'बता दें कि पीड़िता ने आरोप लगाया है कि 'संजू' फिल्म की शूटिंग के दौरान करीब 6 महीने तक (करीब मार्च से सितम्बर 2018 तक) हिरानी ने उनका यौन उत्पीड़न किया। पीड़िता ने अपने आरोप में कहा है कि यह सब उस दौरान की घटना है जब फिल्म अपने पोस्ट प्रॉडक्शन वाले स्टेज में थी। अपने साथ हुई इस घटना की जानकारी उस महिला ने मेल के जरिए 'संजू' को को-प्रड्यूसर विधु विनोद चोपड़ा को भी दी थी। बताया गया है कि इस ईमेल में उनकी वाइफ अनुपम चोपड़ा, Vinod Chopra Films Pvt. Ltd और स्क्रिप्ट राइटर अभिजात जोशी को भी मार्क किया गया था। महिला ने यह ईमेल 3 नवंबर 2018 को लिखा था। महिला ने अपने इस ईमेल में बताया था कि पहली बार 9 अप्रैल 2018 को सेक्शुअल टिप्पणी की थी और बाद में उन्होंने अपने घर वाले ऑफिस पर उनका यौन उत्पीड़ किया था। Huffington Post को दिए इंटरव्यू में उस महिला ने कहा, 'मेरे पास उनके साथ विनम्र बने रहने के अलावा और कोई चॉइस नहीं था। मेरे लिए यह सब असहनीय था, लेकिन इसलिए यह सब झेलती रही क्योंकि मैं अपना जॉब खोना नहीं चाहती थी। मैं परेशान थी कि यदि मैंने बीच में ही अपना काम छोड़ दिया और यदि वह मेरे काम के बारे में बुरा कहेंगे तो मुझे इस इंडस्ट्री में दूसरा काम मिलना मुश्किल हो जाएगा। क्योंकि हिरानी यदि बोलेंगे कि मैं अच्छा काम नहीं करती तो उनकी बातों को हर कोई सुनता और मेरा फ्यूचर खतरे में पड़ जाता।'</p><a href='../../../Output/output.html'> Back to Output page </a> </body></html>