<!DOCTYPE html><html><body><h1>गुंजन सक्सेना की बायॉपिक में जाह्नवी कपूर के भाई बनेंगे अंगद बेदी?</h1><p><b>Authors : </b>No Author Specified</p><p><b>Published on : </b>25&#47;02&#47;2019, 14&#58;56&#58;28</p><p><b>Bollywood News: ऐक्ट्रेस जाह्नवी कपूर इस समय एयर फोर्स की पायलट गुंजन सक्सेना की बायॉपिक 'करगिल गर्ल' की शूटिंग कर रही हैं। इस फिल्म में उनके पिता के किरदार में पंकज त्रिपाठी दिखाई दे रहे हैं। अब कहा जा रहा है कि गुंजन के आर्मी अफसर भाई के किरदार में अंगद बेदी दिखाई देंगे।</b></p><img src="https://navbharattimes.indiatimes.com/thumb/msid-67256621,width-650,resizemode-4/weather.jpg" width="500" height="600"><p>X
X
X
शरण शर्मा के डायरेक्शन में भारतीय वायुसेना की बहादुर पायलट गुंजन सक्सेना की बायॉपिक ' करगिल गर्ल ' बन रही है। इस फिल्म में जाह्नवी कपूर लीड रोल में दिखाई देंगी। अब कहा जा रहा है कि फिल्म में अंगद बेदी गुंजन के भाई अंशुमन सक्सेना के किरदार में दिख सकते हैं। पिछली बार अंगद को फिल्म 'सूरमा' में देखा गया था। बताया जा रहा है कि 'करगिल गर्ल' के लिए अंगद ने फिल्म की टीम को जॉइन कर लिया है।हाल में 'अहमदाबाद मिरर' ने अपनी एक रिपोर्ट में बताया था कि अंगद और जाह्नवी को शहर के निराला नगर इलाके में देर रात शूटिंग करते हुए देखा गया था। कहा जा रहा है कि शूटिंग के दौरान अंगद और जाह्नवी को फिल्म 'राम लखन' के गाने 'वन टू का फोर' पर नाचते हुए देखा गया था।बता दें कि अंगद फिल्म में एक आर्मी अधिकारी के रूप में दिखेंगे क्योंकि गुंजन के भाई अंशुमन भी आर्मी में हैं। जाह्नवी और अंशुमन के पिता के रोल में पंकज त्रिपाठी दिखाई देंगे। बताया जा रहा है कि अहमदाबाद में 2 मार्च तक इस फिल्म की शूटिंग पूरी हो जाएगी और इसके बाद पूरी यूनिट मुंबई लौट आएगी। इसके बाद अगले शेड्यूल की शूटिंग के लिए टीम एक बार फिर लखनऊ आएगी।गौरतलब है कि गुंजन सक्सेना ने अपने ग्रैजुएशन के बाद ही एयर फोर्स में जॉइन कर लिया था। वह एयर फोर्स की 25 पहली महिला पायलट के बैच में थीं और करगिल युद्ध के दौरान उनकी ड्यूटी कश्मीर में लगाई गई थी। तब गुंजन ने बेहद बहादुरी से लड़ाई के मैदान से घायल सैनिकों को लाने का काम किया था। गुंजन पहली महिला हैं जिन्हें शौर्य चक्र से नवाजा गया है।</p><a href='../../../Output/output.html'> Back to Output page </a> </body></html>