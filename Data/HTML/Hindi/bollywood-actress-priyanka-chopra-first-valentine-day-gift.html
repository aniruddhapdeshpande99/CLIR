<!DOCTYPE html><html><body><h1>प्रियंका चोपड़ा को पहले वेलेंटाइन डे पर मिला एक खास तोहफा</h1><p><b>Authors : </b>No Author Specified</p><p><b>Published on : </b>11&#47;02&#47;2019, 18&#58;17&#58;17</p><p><b>Bollywood News:
कहते हैं न कि ' जब आप किसी से प्‍यार करते हैं तो पूरी कायनात आपको उससे मिलाने की कोशिश करती है,' तो कुछ ऐसा ही हुआ है प्रियंका के साथ। उनके लिए बेहद खास है इस बार का वेलेंटाइन डे। शादी के बाद यह उनका पहला वेलेंटाइन डे है। इस मौके पर उन्‍हें एक खास तोहफा मिला है...</b></p><img src="https://navbharattimes.indiatimes.com/thumb/msid-67903164,width-650,resizemode-4/weather.jpg" width="500" height="600"><p>ऐक्‍ट्रेस और निक जोनस को अगर मोस्‍ट लव्‍ड कपल कहा जाए तो गलत नहीं होगा। इनकी शादी के पहले का रोमांस और बाद में इनके बीच का प्‍यार देखकर हर किसी को लगता है कि इनसे बेहतर कपल कोई हो नहीं सकता। हालांकि दोनों ही अपने-अपने कामों में काफी व्‍यस्‍त हैं। बावजूद इसके जब भी उन्‍हें समय मिलता है, वह एक-दूसरे के साथ वक्‍त बिताते हैं। ऐसे में इतने रोमांटिक कपल का वेलेंटाइन डे का तोहफा भी खास होना था।कहते हैं न कि जब आप किसी से प्‍यार करते हैं तो पूरी कायनात आपको उससे मिलाने की कोशिश करती है,' तो कुछ ऐसा ही हुआ है प्रियंका के साथ। प्रियंका और निक जोनस दोनों ही अपने- अपने कामों में काफी बिजी हैं। ऐसे में वेलेंटाइडन डे पर उनका एक साथ होना मुश्किल था। यहां पर किस्‍मत ने उनका साथ दिया और अब दोनों ही वेलेंटाइन डे पर एक-दूसरे के साथ वक्‍त बिता रहे होंगे।इस बारे में प्रियंका चोपड़ा ने एक इंटरव्‍यू के दौरान कहा ' मेरे लिए प्‍यार जताने के लिए किसी खास दिन की जरूरत नहीं होती। मेरा मानना है कि आप किसी से कितना प्‍यार करते हैं यह सुनना हमेशा ही सुखद होता है, बजाए इसके कि किसी एक दिन उसे यह कहा जाए कि आप उससे कितना प्‍यार करते हैं या फिक्र करते हैं।' उन्‍होंने कहा 'मैंने और निक ने भी कोई खास कोशिश नहीं कि हम वेलेंटाइन डे पर साथ ही हों। इसके अलावा काम के चलते हमें उम्‍मीद भी नहीं थी कि हम इस दिन साथ होंगे।' ऐसे में जब यह पता चला कि मुझे भी लंदन जाना है तो बहुत खुशी हुई। उन्‍होंने बताया कि निक अभी लंदन में काम कर रहें हैं तो इस तरह अब हम दोनों इस वेलेंटाइन डे पर साथ होंगे।'प्रियंका के वर्कफ्रंट की बात करें तो वह जल्‍दी ही हॉलीवुड फिल्‍म में नजर आएंगी। इसके अलावा वह सोनाली बोस की फिल्‍म में फरहान अख्‍तर और जरीना वसीम के साथ दिखाई देंगी।</p><a href='../../../Output/output.html'> Back to Output page </a> </body></html>