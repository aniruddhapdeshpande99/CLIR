<!DOCTYPE html><html><body><h1>Salman Khan और ऐश्वर्या राय की एक और तस्वीर आई सामने, साथ में अभिषेक बच्चन भी</h1><p><b>Authors : </b>No Author Specified</p><p><b>Published on : </b>24&#47;04&#47;2019, 14&#58;08&#58;13</p><p><b>Bollywood News: कुछ दिनों पहले सलमान खान और ऐश्वर्या राय की एक सालों पुरानी तस्वीर सामने आई थी, जो इंटरनेट पर खूब वायरल हुई और अब उनकी एक और फोटो सामने आई है, जिसमें अभिषेक बच्चन भी मौजूद हैं।</b></p><img src="https://navbharattimes.indiatimes.com/thumb/msid-69022802,width-650,resizemode-4/weather.jpg" width="500" height="600"><p>फोटो साभार: Twitter@Muvyz
कुछ दिनों पहले सलमान खान और ऐश्वर्या राय की एक सालों पुरानी तस्वीर सामने आई थी, जो इंटरनेट पर खूब वायरल हुई। वह फोटो उन दिनों की थी जब सलमान और ऐश्वर्या एक-दूसरे को डेट कर रहे थे। इस थ्रोबैक फोटो में ऐश्वर्या सलमान के बगल में बैठी दिखाई दीं और उनके हाथ में चाय का एक कप है। दोनों स्टार्स के फैनपेज पर यह तस्वीर खूब शेयर की गई।और अब सलमान और ऐश्वर्या की एक और फोटो इंटरनेट पर सामने आई है। लेकिन इस फोटो की सबसे खास बात यह है कि इसमें अभिषेक बच्चन भी मौजूद हैं। ऐश्वर्या आज भले ही अभिषेक बच्चन की पत्नी हों, लेकिन उन दिनों ऐश्वर्या ने अभिषेक के साथ किसी फिल्म में काम भी नहीं किया था। उस वक्त वह सलमान को डेट कर रही थीं।इस फोटो को एक ट्विटर हैंडल ने #BollywoodFlashback टैग के साथ शेयर किया है। फोटो में दिख रहा है कि सलमान और ऐश्वर्या अपने फैंस को ऑटोग्राफ देने में बिजी हैं, वहीं अभिषेक (फोटो में जहां AB लिखा हुआ है) सिर नीचे किए कुछ देख रहे हैं।वैसे, सिर्फ यही फोटोज नहीं, सलमान और ऐश्वर्या की कई और फोटोज और विडियोज फिर से सोशल मीडिया पर उभरकर सामने आ गए हैं। इंस्टाग्राम पर भी कई पोस्ट मौजूद हैं।खैर, यह तो बीते दिनों की बात हुई। आज ऐश्वर्या अपनी शादीशुदा लाइफ में काफी खुश हैं। उनकी और अभिषेक की एक बेटी भी है, जिसका नाम आराध्या है। वहीं सलमान ने अभी तक शादी नहीं की है और वह कई बार यह जाहिर भी कर चुके हैं कि वह शादी नहीं करेंगे। बात करें फिल्मों की, तो सलमान की आने वाली फिल्म 'भारत' 5 जून को रिलीज होगी। फिल्म में उनके ऑपोजिट कटरीना कैफ हैं, जिनके साथ एक वक्त पर अफेयर के खूब चर्चे रहे।</p><a href='../../../Output/output.html'> Back to Output page </a> </body></html>