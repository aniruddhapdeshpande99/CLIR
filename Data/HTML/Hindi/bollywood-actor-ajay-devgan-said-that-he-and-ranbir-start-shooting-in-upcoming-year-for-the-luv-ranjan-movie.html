<!DOCTYPE html><html><body><h1>अजय देवगन ने कहा बंद नहीं हुई है फिल्‍म, जल्‍दी ही शुरू होगी शूटिंग</h1><p><b>Authors : </b>No Author Specified</p><p><b>Published on : </b>12&#47;02&#47;2019, 21&#58;35&#58;08</p><p><b>Bollywood News: निर्देशक लव रंजन बॉलिवुड ऐक्‍टर अजय देवगन और रणबीर कपूर को लेकर एक फिल्‍म बनाने की तैयारी कर चुके हैं। ऐसे में एक बार फिर से पर्दे पर अजय और रणबीर को एक साथ देखने का मौका मिलेगा। हालांकि इसे लेकर बीच में खबरें आई थीं कि यह फिल्‍म बंद हो चुकी है।</b></p><img src="https://navbharattimes.indiatimes.com/thumb/msid-67964078,width-650,resizemode-4/weather.jpg" width="500" height="600"><p>ऐक्‍टर अजय देवगन और रणबीर कपूर को एक बार फिर से पर्दे पर एक साथ देखना बेहतरीन होगा। इससे पहले लोगों ने दोनों ही ऐक्‍टर्स को एक साथ फिल्‍म 'राजनीति' में देखा था। इसमें अजय और रणबीर दोनों के अभिनय को खूब सराहा गया था। इसी जोड़ी को लेकर निर्देशक लव रंजन एक फिल्‍म बनाने की घोषणा भी कर चुके हैं। हालांकि इसे लेकर बीच में खबरें आई थीं कि यह फिल्‍म बंद हो चुकी है। अब अजय देवगन ने एक इंटरव्‍यू में कन्‍फर्म किया कि फिल्‍म जल्‍दी ही शुरू हो जाएगी।मीडिया रिपोर्ट्स के मुताबिक अजय देवगन ने निर्देशक लव रंजन की इस फिल्‍म को लेकर इंटरव्‍यू में बताया कि यह सब महज अफवाहें हैं। जल्‍दी ही इसकी शुरुआत होगी। अजय ने कहा ' फिल्‍म की स्‍क्रिप्‍ट तैयार है, मैं और रणबीर अगले साल शुरुआत में ही फिल्‍म की शूटिंग शुरू कर देंगे।' उन्‍होंने कहा कि उन्‍हें भी इसका बेसब्री से इंतजार है।फिलहाल अजय देवगन फिल्‍म 'टोटल धमाल' के प्रमोशन में काफी व्‍यस्‍त हैं। इसके डायरेक्टर इंद्र कुमार हैं। इसके साथ ही वह फिल्म 'तनाजी: द ग्रेट वॉरियर' की शूटिंग में बिजी हैं।</p><a href='../../../Output/output.html'> Back to Output page </a> </body></html>