<!DOCTYPE html><html><body><h1>कौन हैं लक्ष्मी अग्रवाल, जिनका किरदार निभा रही हैं दीपिका पादुकोण</h1><p><b>Authors : </b>No Author Specified</p><p><b>Published on : </b>25&#47;03&#47;2019, 16&#58;31&#58;26</p><p><b>Bollywood News: मेघना गुलजार की फिल्म 'छपाक' से दीपिका पादुकोण का फर्स्ट लुक रिलीज कर दिया गया है। फिल्म में दीपिका ऐसिड अटैक पीड़िता लक्ष्मी अग्रवाल के किरदार में हैं। आखिर कौन हैं लक्ष्मी और क्या है उनकी कहानी? जानें यहां:</b></p><img src="https://navbharattimes.indiatimes.com/thumb/msid-66089804,width-650,resizemode-4/weather.jpg" width="500" height="600"><p>X
लंबे वक्त से दीपिका पादुकोण की आने वाली फिल्म ' छपाक ' की चर्चा थी। मेघना गुलजार द्वारा डायरेक्ट की जा रही इस फिल्म में दीपिका ऐसिड अटैक पीड़िता लक्ष्मी अग्रवाल के किरदार में नज़र आएंगी। सोमवार को फिल्म से दीपिका का फर्स्ट लुक रिलीज़ किया गया, जो देखते ही देखते इंटरनेट पर छा गया। दीपिका इस लुक में बिल्कुल लक्ष्मी अग्रवाल जैसी ही लग रही हैं।क्या आप जानते हैं कि लक्ष्मी अग्रवाल कौन हैं, जिनका किरदार फिल्म में दीपिका निभाने जा रही हैं? क्या है उनकी कहानी? आइए आपको बताते हैं:लक्ष्मी अग्रवाल आज फैशन की दुनिया में जाना-माना नाम हैं और साथ में वह स्टॉप सेल ऐसिड की कैंपेनर हैं, लेकिन आज से कुछ साल पहले उन्हें क्या पता था कि एक घटना उनकी ज़िंदगी को तहस-नहस कर देगी। लक्ष्मी अग्रवाल का जन्म दिल्ली के एक गरीब परिवार में हुआ था। भले ही उनका बचपन गरीबी में बीत रहा था, लेकिन लक्ष्मी के सपने काफी बड़े थे। लक्ष्मी को म्यूजिक का काफी शौक था और वह बड़े होकर या तो सिंगर बनना चाहती थीं या फिर एक कथक डांसर। चूंकि लक्ष्मी के पिता एक कुक थे, इसलिए उनके पास इतने पैसे भी नहीं थे कि लक्ष्मी अपना सिंगर और डांसर बनने का सपना पूरा कर पाएं।इसी बीच एक लड़के को लक्ष्मी अग्रवाल से प्यार हो गया और वह लक्ष्मी को शादी करने के लिए फोर्स करने लगा। लक्ष्मी ने उसके प्रपोजल को हर बार ठुकरा दिया। इसके बावजूद उसने लक्ष्मी का पीछा नहीं छोड़ा। फिर वह दिन आ ही गया जिसकी किसी ने कल्पना भी नहीं की थी। साल 2005 की बात है, लक्ष्मी घर से कुछ दूरी पर ही स्थित बुकशॉप पर जाने के लिए घर से निकलीं और तभी उस लड़के ने ऐसिड से भरी बोतल लक्ष्मी के मुंह पर फेंक दी। उसके साथ दो लोग और भी थे। लक्ष्मी को 'ना' की कीमत ऐसिड अटैक के रूप में चुकानी पड़ी। वह सड़क पर पड़ीं तड़पती रहीं। तब एक टैक्सी ड्राइवर ने लक्ष्मी को उठाया और अस्पताल पहुंचाया।अटैक के बाद लक्ष्मी को महीनों तक अस्पताल के बिस्तर पर ही पड़े रहना पड़ा। वह रात-दिन तड़पती रहीं और शीशे में अपना चेहरा देखने से भी कतराती थीं। 7 सर्जरी हो चुकी थीं, लेकिन लक्ष्मी को नॉर्मल होने में लंबा वक्त लग रहा था। ठीक होने के बाद जब पहली बार उन्होंने शीशे में अपना चेहरा देखा तो वह टूटकर बिखर गई थीं। ऐसिड अटैक के एक साल बाद लक्ष्मी अग्रवाल ने तेजाब की बिक्री पर बैन लगाने के लिए कोर्ट में पीआईएल दायर की। यह केस 2013 तक चलता रहा और आखिरकार सुप्रीम कोर्ट ने तेजाब की बिक्री पर आजीवन बैन लगाने का फैसला सुना दिया।इस अटैक के बाद भी लक्ष्मी ने खुद को टूटने नहीं दिया। तेजाब की बिक्री पर बैन लगवाने के बाद लक्ष्मी ने स्टॉप ऐसिड अटैक्स के लिए कैंपेन किया। इस कैंपेन की नींव आलोक दीक्षित और आशीष शुक्ला ने रखी थी। लक्ष्मी ऐसिड अटैक सर्वाइवर्स की आवाज़ बन चुकी थीं। इसके लिए उन्हें मिशेल ओबामा ने इंटरनैशनल विमिन ऑफ करेज अवॉर्ड से नवाजा। इसी कैंपेन के दौरान लक्ष्मी को आलोक दीक्षित से प्यार हो गया और उन्होंने लिव-इन में रहने का फैसला किया। आज उनकी एक बेटी भी है, जिसका नाम पीहू है।</p><a href='../../../Output/output.html'> Back to Output page </a> </body></html>