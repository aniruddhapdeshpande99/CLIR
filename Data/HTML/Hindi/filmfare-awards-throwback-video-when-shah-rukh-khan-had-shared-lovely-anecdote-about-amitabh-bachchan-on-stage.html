<!DOCTYPE html><html><body><h1>Filmfare Awards: अमिताभ बच्चन जैसी हाइट पाने के लिए शाहरुख ने किए थे कई जतन</h1><p><b>Authors : </b>No Author Specified</p><p><b>Published on : </b>23&#47;03&#47;2019, 18&#58;26&#58;52</p><p><b>Bollywood News: फिल्मफेयर अवॉर्ड्स ऐसा इवेंट होता है जहां हमेशा ही एंटरटेनमेंट और मस्ती का तड़का लगता दिखाई देता है। वैसे कई बार इस पॉप्युलर अवॉर्ड शो के स्टेज पर स्टार अपनी दिल की बात कहते भी दिखाई दिए हैं। इन सितारों में से एक शाहरुख खान भी हैं।</b></p><img src="https://navbharattimes.indiatimes.com/thumb/msid-68537459,width-650,resizemode-4/weather.jpg" width="500" height="600"><p>विमल फिल्मफेयर अवॉर्ड्स 2019 का आयोजन 23 मार्च 2019 को मुंबई हुआ। इस बार भी बीटाउन के किंग खान अपनी डांस परफॉर्मेंस से दर्शकों का दिल जीतते दिखाई देने वाले हैं। शाहरुख ने अपनी बेहतरीन ऐक्टिंग के लिए कई फिल्मफेयर अवॉर्ड्स अपने नाम किए हैं। एक बार इस अवॉर्ड शो के दौरान शाहरुख ने अपने फिल्मी सफर से जुड़ी कुछ खास बातें सभी के साथ शेयर की थी।शाहरुख खान ने बताया था कि वह ऐक्टिंग की दुनिया में आए इसके पीछे अमिताभ बच्चन का बड़ा हाथ है। अमिताभ को शाहरुख अपना आइडल मानते थे। फिल्मफेयर ने इस दौरान का थ्रोबैक विडियो सोशल मीडिया पर शेयर किया है। विडियो में शाहरुख बताते दिखते हैं कि कैसे उन्होंने अपनी मां के सामने ऐक्टर बनने की चाहत जाहिर की थी। 'श्री अमिताभ बच्चन जी को यह नहीं मालूम कि मैं जो थोड़ा बहुत पढ़-लिख गया हूं वह उनकी वजह से था। बड़ा हुआ तो मां का पल्लू पकड़कर एक बार उनको बोला मम्मी-मम्मी मुझे हीरो बनना है। मम्मी ने कहा कि तुम्हारा कद बहुत छोटा है। श्री अमिताभ बच्चन जी जैसे लंबे बनो।'इसके बाद शाहरुख ने बताया कि लंबी हाइट पाने के लिए उन्होंने न जाने क्या-क्या जतन किए। 'मैं बहुत लटका... बहुत झटका... जलनेत्री भी की लेकिन इतना लंबा नहीं हो सका। मां के पास गया और उनको कहा मम्मी मैं तो लंबा नहीं हो सका।'शाहरुख ने बताया कि कैसे उनकी मां की कही बातों और अमिताभ बच्चन के कारण वह सफल ऐक्टर के साथ ही अच्छा इंसान बनने में कामयाब हो सके। 'मम्मी ने कहा कि मैं उनके फिजिकल लंबे कद की बात नहीं कर रही हूं। मैं उनके काम के कद की बात कर रही हूं। जब भी कोई काम करो तो उसे ऐसे करो कि काम को गर्व हो कि तुमने उसे किया है और वो बात मैंने अपने पल्लू में बांध ली।''अमित जी को यह नहीं मालूम है कि आज भी जब भी मैं कोई काम करता हूं तो यह सोचता हूं कि मेरी मां के लफ्ज और आपकी (अमिताभ बच्चन) इज्जत कभी उस काम की वजह से कम न हो।'</p><a href='../../../Output/output.html'> Back to Output page </a> </body></html>