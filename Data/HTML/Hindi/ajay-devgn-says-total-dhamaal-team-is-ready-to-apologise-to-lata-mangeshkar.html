<!DOCTYPE html><html><body><h1>लता जी चाहें तो आकर हमें थप्पड़ मार सकती हैं: अजय देवगन</h1><p><b>Authors : </b>No Author Specified</p><p><b>Published on : </b>23&#47;02&#47;2019, 09&#58;36&#58;22</p><p><b>Bollywood News: हाल में फिल्म 'टोटल धमाल' रिलीज हो गई है। फिल्म के गाने 'मुंगड़ा' को दर्शक काफी पसंद कर रहे हैं लेकिन इससे लता मंगेशकर और राजेश रोशन नाराज हो गए हैं। लता की नाराजगी को देखते हुए इस मुद्दे पर अजय देवगन का रिऐक्शन सामने आया है।</b></p><img src="https://navbharattimes.indiatimes.com/thumb/msid-67847414,width-650,resizemode-4/weather.jpg" width="500" height="600"><p>X
X
X
अनिल कपूर की मुख्य भूमिका वाली मल्टी-स्टारर फिल्म ' टोटल धमाल ' रिलीज हो गई है। इस कॉमिडी फिल्म का काफी समय से बेसब्री से इंतजार किया जा रहा था। हालांकि पिछले दिनों इससे कुछ विवाद भी जुड़ गए हैं। इन्हीं विवादों में एक यह भी है कि फिल्म के एक गाने से म्यूजिक डायरेक्टर राजेश रोशन, लता मंगेशकर और ऊषा मंगेशकर नाराज हो गए हैं।दरअसल इस फिल्म में सोनाक्षी सिन्हा पर फिल्माए गए गाने 'मुंगड़ा' पर विवाद हो गया है। 1978 में आए इस गाने पर राजेश रोशन नाराज हो गए थे। लता मंगेशकर ने भी इस गाने पर नाराजगी जताई थी और कहा था कि गाने को बिना इजाजत के रीमिक्स कर दिया गया। हालांकि इस मुद्दे पर फिल्म के प्रड्यूसर इंद्र कुमार ने सफाई भी दी थी, अब अजय देवगन ने इस मुद्दे पर प्रतिक्रिया दी है।बॉम्बे टाइम्स को दिए एक इंटरव्यू में लता मंगेशकर ने कहा कि सीनियर आर्टिस्टों को अपना पक्ष रखने का पूरा अधिकार है। उन्होंने कहा था कि सिंगर बिना इजाजत उनका गाना कॉपी करने के लिए डांट भी सकते हैं और थप्पड़ भी मार सकते हैं। इस बारे में अजय ने कहा, 'लता जी बहुत सीनियर हैं। मुझे लगता है कि काफी लोग गानों को रीक्रिएट करते हैं और यह उन्हें पसंद नहीं है। अगर इस बात से उन्हे ठेस पहुंची है तो वह आकर हमें थप्पड़ भी मार सकती हैं। उन्हें ऐसा करने का पूरा अधिकार है। अगर उन्हें किसी बात से बुरा लगा है तो हम उनसे माफी मांगने के लिए भी तैयार हैं।'बता दें कि गाने 'मुंगड़ा' को मूल रूप से ऊषा मंगेशकर ने गाया था और इसका म्यूजिक राजेश रोशन ने दिया था। यह गाना फिल्म 'इनकार' के लिए फिल्माया गया था। अब 'टोटल धमाल' के लिए इसका रीक्रिएट कर सोनाक्षी सिन्हा पर फिल्माया गया है। इस गाने को ऑडियंस ने काफी पसंद भी किया है।</p><a href='../../../Output/output.html'> Back to Output page </a> </body></html>