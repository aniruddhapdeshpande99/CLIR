<!DOCTYPE html><html><body><h1>कंगना को मेरे साथ नहीं खेलना चाहिए, वरना मेरे पास बहुत सी चीजें हैं: पहलाज निहलानी</h1><p><b>Authors : </b>No Author Specified</p><p><b>Published on : </b>29&#47;03&#47;2019, 11&#58;19&#58;41</p><p><b>Bollywood News: कंगना रनौत ने पूर्व सेंसर बोर्ड अध्यक्ष पहलाज निहलानी को लेकर बड़ा बयान दिया है, फिल्म इंडस्ट्री में आमतौर पर कंगना की बयान-बाजी पर जवाब देने से लोग बचते हैं, लेकिन पहलाज ने कंगना को साफ-साफ कह दिया है कि कंगना को उनसे नहीं खेलना चाहिए, वरना खैर नहीं।</b></p><img src="https://navbharattimes.indiatimes.com/thumb/msid-68626086,width-650,resizemode-4/weather.jpg" width="500" height="600"><p>श्वेता त्रिपाठी ने क्यों ठुकरा दिया टीवी ऐड का बड़ा ऑफर?
X
रनौत कहती हैं कि वह सुबह उठने के बाद यह नहीं सोचती हैं कि आज किन-किन लोगों के खिलाफ बोलना है, लेकिन मीडिया से बातचीत के दौरान वह हर बार एक नए नाम के खिलाफ जहर उगल देती हैं। बीते सप्ताह रणबीर कपूर और आलिया भट्ट के खिलाफ मोर्चा खोलने वाली कंगना ने एक बातचीत में फिर से रणबीर-आलिया को जमकर सुनाया और साथ ही सेंसर बोर्ड के पूर्व अध्यक्ष रह चुके पहलाज निहलानी पर भी आरोप लगाया है।कंगना ने बताया है कि शुरुआती समय में निहलानी ने उन्हें एक फिल्म ऑफर की थी, फिल्म के फोटोशूट में उन्हें ब‍िना अंडरगारमेंट्स के... बस एक सैट‍िन रोब पहनकर शूट करना था, कंगना के इस बयान पर पहलाज निहलानी ने जवाब देते हुए कहा है कि कंगना को उनके साथ नहीं उलझना चाहिए, वरना उनके पास कंगना को जवाब देने के लिए बहुत सी चीजे हैं।पहलाज ने कंगना को जवाब देते हुए एक बयान दिया है, जिसमें उन्होंने कहा, 'मैंने फोटो के विज्ञापन पर डेढ़ करोड़ रुपये खर्च किए थे और तीन गानों के लिए शूट किया था। उसने ( कंगना रनौत ) फोटोशूट किया, मेरे विज्ञापन और पोस्टर की वजह से उसे महेश भट्ट की फिल्म गैंगस्टर मिल गई और वह मेरी फिल्म से पीछे हट गई। उसने मुझसे अनुरोध किया कि हम उसे गैंगस्टर में काम करने दें, कंगना से हमने एक नहीं बल्कि तीन फिल्मों का करार किया था।'पहलाज आगे कहते हैं, 'कंगना को मेरे साथ नहीं खेलना चाहिए, वरना मेरे पास उसके साथ खेलने के लिए बहुत सी चीजें हैं। यह एक यूथ फिल्म थी, उस फिल्म में वह शादीशुदा थी, मैंने उस भूमिका के लिए अमिताभ बच्चन से संपर्क किया था। वह फिल्म चीनी कम की तर्ज पर थी। मैंने उन्हें कहानी सुनाई थी, उन्होंने फिल्म में काम करने से मना कर दिया था, क्योंकि वह किसी और प्रॉजेक्ट में बिजी थे। वह कभी भी पोर्न फिल्म नहीं थी और न ही मैं उस प्रकार की फिल्मों में दिलचस्पी रखता हूं।'कंगना ने बताया जब पहलाज निहलानी ने उन्हें एक फिल्म ऑफर की थी। इस फिल्म के लिए पहले उन्हें फोटोशूट करना था, जिसके लिए उन्हें घुटने तक का एक कपड़ा दिया गया, जो उन्हें बिना अंडरगारमेंट्स के पहनना था। जो फिल्म ऑफर की थी उसका नाम था 'आई लव यू बॉस'... उन्हें फोटोशूट करना था, जिसके लिए उन्हें वह कपड़ा (robe) पहनने को दिया गया, जिसके अंदर उन्हें अंडरगारमेंट्स नहीं पहनना था। कंगना ने बताया कि यह ड्रेस सैटिन मटीरियल में था, जिसमें उन्हें गर्ल पोज़ देना था और पैर बाहर दिखाना था।कंगना बताती हैं कि उन्हें एक यंग लड़की का रोल प्ले करना था, जो अपने मिडल ऐज बॉस के प्रति लस्ट रखती है। उन्होंने कहा कि यह एक सॉफ्ट पॉर्म जैसा ही कैरक्टर था। उन्हें उसी वक्त एहसास हुआ कि वह यह सब नहीं कर सकतीं। कंगना को उस समय एहसास हुआ कि यही वजह थी जिसके बारे में उनके माता-पिता ने उन्हें वॉर्निंग दी थी।कंगना से जब पूछा गया कि क्या उन्होंने वह फोटोशूट किया या वहां से निकल गईं? तो उन्होंने कहा वह इस फोटोशूट के बीच से ही भाग निकलीं और इतना ही नहीं, उन्होंने अपना फोन नंबर तक बदल लिया। उन्होंने बताया कि हालांकि इस दौरान वह ऑडिशन देती रहीं और कुछ समय बाद जाकर उन्हें अनुराग बासु की फिल्म 'गैंगस्टर' और पुरी जगन्नाध की 'पोकिरी' मिली। दोनों फिल्में उन्हें मिल चुकी थी, लेकिन कंगना ने अपने लिए 'गैंगस्टर' को चुना और इसी फिल्म से उन्होंने बॉलिवुड में अपनी शुरुआत की।</p><a href='../../../Output/output.html'> Back to Output page </a> </body></html>