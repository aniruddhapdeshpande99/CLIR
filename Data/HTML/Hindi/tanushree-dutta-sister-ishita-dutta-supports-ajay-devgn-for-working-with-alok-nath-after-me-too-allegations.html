<!DOCTYPE html><html><body><h1>#MeToo: अजय देवगन के समर्थन में आईं तनुश्री दत्ता की बहन इशिता</h1><p><b>Authors : </b>No Author Specified</p><p><b>Published on : </b>22&#47;04&#47;2019, 09&#58;16&#58;44</p><p><b>Bollywood News: अभिनेता अजय देवगन की फिल्म 'दे दे प्यार दे' में अलोक नाथ की अहम भूमिका है, इसी बात को लेकर तनुश्री दत्ता ने अजय देवगन पर हमला बोला है, लेकिन इस मामले में तनुश्री की बहन इशिता दत्ता ने अजय देवगन का समर्थन किया है।</b></p><img src="https://navbharattimes.indiatimes.com/thumb/msid-68984375,width-650,resizemode-4/weather.jpg" width="500" height="600"><p>X
देवगन आमतौर पर अपनी फिल्मों को लेकर ही सुर्खियों में रहते हैं, लेकिन जब से उनकी फिल्म 'दे दे प्यार दे' का ट्रेलर सामने आया है, तबसे वह ऐक्ट्रेस तनुश्री दत्ता के निशाने पर हैं। दरअसल अजय देवगन की फिल्म 'दे दे प्यार दे' का ट्रेलर हाल ही में रिलीज हुआ है, फिल्म के ट्रेलर में अभिनेता आलोक नाथ भी नजर आए हैं।मी टू मूवमेंट के दौरान आलोक नाथ पर आरोप लगे थे और इसी बात को लेकर तनुश्री ने अजय देवगन को आड़े हाथों लिया। बता दें, अब इस मामले में अभिनेत्री तनुश्री की बहन इशिता दत्ता ने अजय देवगन का समर्थन किया है। इशिता ने एक बातचीत में कहा, 'मैं जानती हूं कि इससे मैं एक अजीब स्थिति में आ सकती हूं, लेकिन जो सही है वह सही है, मेरी बहन ( तनुश्री ) सच को सपॉर्ट कर रही है। अजय सर के साथ मेरे रिश्ते अलग हैं। अजय सर इस फिल्म ( दे दे प्यार दे ) के प्रड्यूसर नहीं हैं और वह इस चीज के लिए अकेले जिम्मेदार नहीं हो सकते हैं। यह सबका फैसला होगा। मुझे लगता है कि फिल्म मेकर्स इसमें कुछ नहीं कर पा रहे होंगे।'ट्रेलर लॉन्च के दौरान जब मीडिया पत्रकारों ने अजय देवगन और फिल्म के निर्देशक लव रंजन से सवाल किया कि #MeToo जैसे गंभीर आरोपों के बाद भी आपकी फिल्म में आलोक नाथ अहम भूमिका में हैं। इस सवाल के जवाब में अजय देवगन ने निर्देशक लव रंजन को बोलने का कोई मौका नहीं दिया और खुद तपाक से बोले कि यह फिल्म #MeToo अभियान और आलोकनाथ वाले मामले के पहले तैयार हो चुकी थी। ऐक्टर आलोक नाथ पर मीटू आंदोलन के तहत फिल्म राइटर विंता नंदा ने गंभीर आरोप लगाए थे। आलोक नाथ और विंता का यह मामला कोर्ट तक पहुंच गया।जब तमाम मेकर्स मीटू के आरोपों वाले कलाकारों को अपनी फिल्मों में लेने से बच रहे हैं, तब अजय देवगन की इस फिल्म में न तो आलोक नाथ को रिप्लेस ही किया गया और न ही उनके रोल को हटाया गया। इस बात पर कई महिलाओं ने आपत्ति दर्ज कराई है। विंता नंदा ने भी अजय देवगन की आलोचना की थी। इसके बाद तनुश्री दत्ता ने भी अजय देवगन के बयान पर कड़ी टिप्पणी दी।तनुश्री दत्ता ने भी आलोक नाथ के साथ काम करने को लेकर अजय देवगन की जमकर खिंचाई की थी। ऐसा नहीं है कि अजय देवगन मीटू आंदोलन को लेकर गंभीर नहीं है। इस आंदोलन के वक्त अजय देवगन ने ट्वीट कर कहा था, 'मैं मीटू के संदर्भ में आसपास चीजें देखकर परेशान हूं। मेरी कंपनी और मैं महिलाओं को पूरी सुरक्षा और सम्मान देने के लिए प्रतिबद्ध हैं। अगर किसी ने एक भी महिला के साथ दुर्वयव्हार किया तो न तो एडीएफ (अजय देवगन फिल्म्स) और न ही मैं उसके बचाव के लिए खड़े होंगे।'अब इस घमासान के बीच कंगना रनौत की बहन रंगोली भी कूद गई है। रंगोली ने अपने सोशल हैंडल पर लिखा है, 'ऐसे लोगों की वजह से ही दुनिया के नक्शे में महिलाओं के खिलाफ अत्याचार की बढ़ती घटनाओं के चलते भारत के नक्शे पर काला धब्बा लगा हुआ है। बॉलिवुड को भी इसका मजाक बनाने पर शर्म आनी चाहिए।इशिता ने अपने फिल्मी करियर की शुरुआत अजय देवगन के साथ फिल्म 'दृश्यम' में उनकी बेटी की भूमिका के साथ की थी। अजय देवगन की फिल्म 'दे दे प्यार दे' 17 मई को सिनेमाघरों में रिलीज़ होगी। फिल्म में अजय देवगन के अलावा तब्बू, रकुल प्रीत सिंह, जिम्मी शेरगिल, जावेद जाफरी और अलोक नाथ भी अहम भूमिका में हैं। फिल्म का निर्देशन अकिव अली ने किया है।</p><a href='../../../Output/output.html'> Back to Output page </a> </body></html>