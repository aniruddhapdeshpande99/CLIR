<!DOCTYPE html><html><body><h1>अपनी बहनों के साथ रिश्ते के बारे में बोले अर्जुन कपूर</h1><p><b>Authors : </b>No Author Specified</p><p><b>Published on : </b>20&#47;04&#47;2019, 11&#58;08&#58;54</p><p><b>Bollywood News: श्रीदेवी के निधन के बाद अभिनेता अर्जुन कपूर अपने परिवार में जिम्मेदारी के साथ भूमिका निभा रहे हैं। वहीं, अर्जुन ने अपनी दोनों बहनों जाह्नवी कपूर और खुशी कपूर को लेकर कई बातों को शेयर किया।</b></p><img src="https://navbharattimes.indiatimes.com/thumb/msid-68963339,width-650,resizemode-4/weather.jpg" width="500" height="600"><p>दिग्गज अभिनेत्री श्रीदेवी के निधन के बाद अर्जुन कपूर अपनी जिम्मेदारी समझते हुए परिवार के सभी सदस्यों को साथ लेकर चल रहे हैं। ऐक्टर अर्जुन कपूर ने अपनी दोनों बहनों जाह्नवी कपूर कपूर खुशी कपूर के साथ रिश्ते के बारे में बात की।अर्जुन कपूर ने कहा कि अभी वह जाह्नवी और खुशी को समझ रहे हैं। साथ ही कहा कि यह सब भी एक प्रक्रिया है। ऐक्टर ने कहा कि वह कभी-कभी कुछ मजाक करते हैं तो उनकी दोनों बहनें खूब हंसती हैं और कभी-कभी वह दोनों ऐसा नहीं करती हैं।इसके साथ ही अर्जुन कपूर ने कहा कि ऐसा जरूरी नहीं हर समय सबकुछ एक जैसा होता रहे। इसके अलावा अर्जुन कपूर का कहना है कि मैंने निष्कर्ष निकाला कि हम सभी को एक-दूसरे के साथ हमेशा के लिए रहना है।बता दें कि पिछले साल श्रीदेवी का बाथटब में गिर जाने से निधन हो गया था। जिस समय यह हादसा हुआ उस समय श्रीदेवी एक शादी कार्यक्रम में शामिल होने के लिए भारत से बाहर थीं।वहीं, अगर अर्जुन कपूर के फिल्मी काम के बारे में बात करें तो वह आशुतोष गोविरकर की फिल्म 'पनीपत' में दिखाई देंगे। उनके साथ इस फिल्म में संजय दत्त और कृति सनोन मुख्य भूमिका में होंगी।</p><a href='../../../Output/output.html'> Back to Output page </a> </body></html>