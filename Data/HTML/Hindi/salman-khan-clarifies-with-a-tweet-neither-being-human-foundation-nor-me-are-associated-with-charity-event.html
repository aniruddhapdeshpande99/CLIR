<!DOCTYPE html><html><body><h1>Salman Khan ने ट्वीट कर चैरिटी इवेंट के लिए लोगों को किया आगाह</h1><p><b>Authors : </b>No Author Specified</p><p><b>Published on : </b>03&#47;05&#47;2019, 09&#58;18&#58;11</p><p><b>Bollywood News: सलमान खान की फैन फॉलोइंग को देखते हुए कई बार लोग उनके नाम का गलत इस्तेमाल भी करते नजर आते हैं। इस बार सलमान ने ट्वीट कर लोगों को आगाह किया है वह या उनका फाउंडेशन इस चैरिटी का हिस्सा नहीं हैं।</b></p><img src="https://navbharattimes.indiatimes.com/thumb/msid-69154960,width-650,resizemode-4/weather.jpg" width="500" height="600"><p>Neither Being Human Foundation nor me are associated with this event in any way... https://t.co/bwXdYYCaiO — Salman Khan (@BeingSalmanKhan) 1556806829000
सुपरस्टार सलमान खान की दुनिया भर में जबरदस्त फैन फॉलोइंग है, लेकिन कई बार कुछ लोग उनके नाम का इस्तेमाल लोगों को गुमराह करने के लिए भी कर लेते हैं। इस बार भी कुछ ऐसा ही हुआ, जिसके लिए सलमान ने खुद ट्वीट पर लोगों को आगाह किया है।सलमान ने एक ट्वीट किया है, जिसमें एक होर्डिंग बैनर के नजर आ रहा है, जिसपर कुछ ऐड के साथ-साथ उनकी तस्वीर भी छपी है। इस बैनर में लिखा गया है कि सलमान बिजनौर, उत्तर प्रदेश के एक चैरिटी इवेंट में शामिल होने जा रहे हैं। इतना ही नहीं, उस बोर्ड पर उनके NGO का नाम भी छापा गया है।सलमान ने इस होर्डिंग पर लिखी जानकारी को गलत बताते हुए कहा है, 'न तो बीइंग ह्यूमन फाउंडेशन और न मैं इस इवेंट में किसी भी तरह से जुड़ा हूं।' रिपोर्ट्स की मानें तो कुछ लोगों ने इस ऐड में दिए गए नंबर पर फोन किया तो उन्हें बताया गया कि इस इवेंट में शामिल होने के लिए एक टिकट की कीमत 2500 रुपए हैं।वर्कफ्रंट की बात करें तो सलमान इन दिनों अपनी अगली फिल्म 'भारत' की तैयारी में जोर-शोर से लगे हैं। इस फिल्म में कटरीना कैफ और दिशा पाटनी भी नजर आएंगी। फिल्म में मशहूर कमीडियन सुनील ग्रोवर भी होंगे।</p><a href='../../../Output/output.html'> Back to Output page </a> </body></html>