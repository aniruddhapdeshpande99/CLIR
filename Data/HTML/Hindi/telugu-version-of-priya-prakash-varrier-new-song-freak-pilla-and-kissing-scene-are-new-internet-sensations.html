<!DOCTYPE html><html><body><h1>Valentine's Week में Priya Prakash ने किसिंग सीन और गाने से मचाई सनसनी</h1><p><b>Authors : </b>No Author Specified</p><p><b>Published on : </b>07&#47;02&#47;2019, 16&#58;46&#58;05</p><p><b>Bollywood News: आंखों के इशारे से रातोरात लोगों के दिलों में जगह बनाने वाली प्रिया प्रकाश वारियर का एक और गाना आ गया है। इस गाने को लोग काफी पसंद कर रहे हैं।</b></p><img src="https://navbharattimes.indiatimes.com/thumb/msid-67884250,width-650,resizemode-4/weather.jpg" width="500" height="600"><p>X
ओरु अडार लव टीज़र: प्रिया प्रकाश वारियर का किसिंग सीन
X
प्रिया प्रकाश वारियर-स्टारर 'श्रीदेवी बंगला' के निर्माताओं पर बोनी कपूर ने किया...
X
X
नैनों के इशारे से रातोरात नैशनल क्रश बनने वाली प्रिया प्रकाश वायरियर एक बार फिर खबरों में हैं। उनकी फिल्म 'ओरु अडार' के गाने 'फ्रीक पिल्ला' का तेलुगू वर्जन रिलीज हुआ है और इसने इंटरनेट पर धूम मचा रखी है। वहीं उनके एक किसिंग सीन की भी जबरदस्त चर्चा है। इस सीन में वह को-स्टार रोशन अब्दुल राउफ को किस करती नजर आ रही हैं।बता दें कि फिल्म अभी रिलीज होनी बाकी है लेकिन गाना फ्रीक पिल्ला यूट्यूब पर खूब ट्रेंड कर रहा है। इसे वैलंटाइंस वीक से तीन दिन पहले यानी 4 फरवरी को अपलोड किया गया है। 7 फरवरी तक इसे 818,763 व्यूज मिले हैं। गाने को 17 हजार लाइक्स मिल चुके हैं।गाने का मलयालम वर्जन कुछ दिनों पहले रिलीज हुआ था और इसकी लिरिक्स के चलते बहुत नेगिटिव कॉमेंट्स और डिसलाइक्स मिले थे। इस गाने को पॉजिटिव कॉमेंट्स मिले हैं और कुछ लोगों ने लिखा है कि यह मलयालम से बेहतर है। फिल्म के म्यूजिक डायरेक्टर शान रहमान हैं और फिल्म जल्द ही तेलुगू भाषा में 'लवर्स डे' के नाम से रिलीज होगी। फिल्म के रोमांटिक टीजर जिसमें वह किस करती नजर आ रही हैं इसके 644,848 व्यूज हैं और 10 हजार लाइक्स मिल चुके हैं। यह टीजर 6 फरवरी को अपलोड हुआ है।बता दें कि प्रिया प्रकाश वारियर फिल्म 'ओरु अडार लव' के एक गाने में अपने को-ऐक्टर को आंख मारने के बाद चर्चा में आ गई थीं। यहां तक कि उन्हें नैशनल क्रश कहा जाने लगा था। हालांकि बीते दिनों उनकी हिंदी फिल्म 'श्रीदेवी बंगला' के टीजर ने उनके फैंस को नाराज कर दिया था। इस फिल्म में वह एक सुपरस्टार ऐक्ट्रेस श्रीदेवी का किरदार निभा रही हैं। टीजर के एक सीन को देखकर ऐसा लगता है कि श्रीदेवी की मौत बाथटब में हो जाती है। फिल्म का टीजर बॉलिवुड की दिवंगत अभिनेत्री श्रीदेवी की याद दिलाता जिसे लेकर यह फिल्म विवादों में घिर गई थीं। बोनी कपूर ने फिल्ममेकर्स को नोटिस भी भेजा था।</p><a href='../../../Output/output.html'> Back to Output page </a> </body></html>