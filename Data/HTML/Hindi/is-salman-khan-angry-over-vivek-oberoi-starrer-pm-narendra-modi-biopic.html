<!DOCTYPE html><html><body><h1>अब प्रधानमंत्री नरेंद्र मोदी की बायॉपिक से नाराज हुए सलमान खान!</h1><p><b>Authors : </b>No Author Specified</p><p><b>Published on : </b>27&#47;03&#47;2019, 09&#58;05&#58;14</p><p><b>Bollywood News: प्रधानमंत्री नरेंद्र मोदी पर बन रही बायॉपिक पर एक-एक करके कई लोगों की नाराजगी की खबरें सामने आ रही हैं। लेटेस्ट रिपोर्ट के मुताबिक अब सलमान खान इससे नाराज हैं।</b></p><img src="https://navbharattimes.indiatimes.com/thumb/msid-68590346,width-650,resizemode-4/weather.jpg" width="500" height="600"><p>X
मोदी पर बन रही बायॉपिक किसी न किसी विवाद की वजह से लगातार चर्चा में है। ताजा रिपोर्ट्स की मानें तो फिल्म से सलमान खान नाराज हो गए हैं।फिल्म में विवेक ओबरॉय पीएम के रोल में हैं। यह फिल्म बीते कई दिनों से लेकर किसी न किसी विवाद को लेकर सुर्खियों में है। हाल ही में खबर आई थी कि इलेक्शन कमिशन ने कोड ऑफ कंडक्ट का हवाला देते हुए फिल्म मेकर्स को नोटिस भेजा है।वहीं इससे पहले फिल्म के क्रेडिट्स में जावेद अख्तर और समीर अपना नाम देखकर नाराजगी जाहिर कर चुके हैं। उनका कहना था कि उन्होंने फिल्म के लिए कोई गाना नहीं लिखा फिर भी उनका नाम क्रेडिट्स में क्यों है! हालांकि प्रड्यूसर संदीप सिंह ने सफाई दी कि फिल्म 'सुनो गौर से दुनियावालो' और 'ईश्वर अल्लाह' गाना फिल्म में लिया गया। इन गानों को लिखने वाले समीर और जावेद को क्रेडिट दिया गया है।यह कॉन्ट्रोवर्सी खत्म हुई थी कि लेटेस्ट रिपोर्ट्स के मुताबिक अब सलमान खान इस बायॉपिक से नाराज हैं। खबरों की मानें तो फिल्म में 'सुनो गौर से दुनियावालो' गाना लिया गया, इस वजह से सलमान नाराज हैं। दरअसल इस गाने को सलमान खान, संजय दत्त, रवीना टंडन और शिल्पा शेट्टी पर फिल्माया गया था। यह गाना फिल्म दस का था लेकिन डायरेक्ट को अचानक हार्ट अटैक हो जाने की वजह से यह फिल्म बन नहीं सकी।खबरों की मानें तो सलमान नहीं चाहते कि यह गाना विवेक ओबरॉय स्टारर इस फिल्म में लिया जाए। याद दिलाते चलें कि ऐश्वर्या राय से रिलेशनशिप के चलते सलमान और विवेक के बीच रिश्ते ठीक नहीं हैं। रिपोर्ट्स के मुताबिक सलमान को पता नहीं था कि फिल्म में यह गाना लिया गया है। प्रड्यूसर ने जब समीर और जावेद को सफाई दी तभी सलमान को इस गाने के बारे में पता चला। खैर इस पर ऑफिशली किसी की तरफ से कोई बयान नहीं आया है।</p><a href='../../../Output/output.html'> Back to Output page </a> </body></html>