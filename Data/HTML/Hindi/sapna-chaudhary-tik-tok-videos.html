<!DOCTYPE html><html><body><h1>'बिग बॉस' ही नहीं टिक-टॉक विडियो में भी दिख रही Sapna Choudhary की दबंगई</h1><p><b>Authors : </b>No Author Specified</p><p><b>Published on : </b>10&#47;04&#47;2019, 12&#58;48&#58;14</p><p><b>Bollywood News: सपना चौधरी ने 'बिग बॉस 11' का एक विडियो क्लिप के साथ-साथ कुछ ऐसे टिक-टॉक विडियो शेयर किए हैं, जिनमें उनका दबंगई अंदाज़ साफ नजर आ रहा है।</b></p><img src="https://navbharattimes.indiatimes.com/thumb/msid-68808345,width-650,resizemode-4/weather.jpg" width="500" height="600"><p>हरियाणा की सेंसेशन सपना चौधरी अक्सर अपने इंस्टाग्राम पर धमाल मचाती ही रहती हैं। इस बार भी उन्होंने एक-एक कर कई टिक-टॉक विडियो को शेयर किया है, जिसमें वह अपने पॉप्युलर अंदाज़ में लटके-झटके दिखाती नजर आ रही हैं।सपना अपने स्टेज शो के लिए खूब फेमस रही हैं और उनके डांस के दीवानों की कमी नहीं है। हालांकि, सपना को सबसे ज्यादा पॉप्युलैरिटी मिली है 'बिग बॉस' के सीजन 11 से, जहां उन्होंने घर में रहते हुए अपने बेलौस और बिंदास अंदाज़ से सबका दिल जीत लिया था। हाल ही में सपना बॉलिवुड फिल्म में 'दोस्ती के साइड इफेक्ट्स' में ऐक्टिंग भी करती दिखी हैं। इस फिल्म में उन्होंने एक आईपीएस अधिकारी की भूमिका निभाई है। हालांकि, फिल्म 'वीरे की वेडिंग' में वह 'चल हट जा ताऊ' नाम से आइटम डांस भी कर चुकी हैं।सपना किसी न किसी बहाने सुर्खियों में रहने की वजह ढूंढ ही लेती हैं, चाहे आप इसे यह भी कह सकते हैं कि सपना जो भी करती हैं वह खबर बन जाती है। सपना के डांस के अलावा उनके टिक-टॉक विडियो के भी फैन्स कम नहीं हैं।हाल ही में सपना ने 'बिग बॉस' का एक विडियो क्लिप शेयर किया है, जिसमें अर्शी खान के पीछे वह बेलन लेकर पड़ी नजर आ रही हैं। इस विडियो में सपना के इस दबंगई को देखकर आप भी उनके दीवाने हो जाएंगे।</p><a href='../../../Output/output.html'> Back to Output page </a> </body></html>