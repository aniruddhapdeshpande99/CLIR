<!DOCTYPE html><html><body><h1>'स्टूडेंट ऑफ द इयर 3' के लिए वरुण-आलिया हुए लॉक!</h1><p><b>Authors : </b>No Author Specified</p><p><b>Published on : </b>11&#47;04&#47;2019, 10&#58;52&#58;10</p><p><b>Bollywood News: 'स्टूडेंट ऑफ द इयर 2' का ट्रेलर कल यानी शुक्रवार की दोपहर रिलीज़ किया जाएगा, लेकिन ट्रेलर से पहले एक बड़ी खबर यह आ रही है कि करण जौहर ने 'स्टूडेंट ऑफ द इयर 3' बनाने का फैसला भी कर लिया है और उन्होंने फिल्म के तीसरे भाग के लिए वरुण धवन और आलिया भट्ट को कास्ट कर लिया है।</b></p><img src="https://navbharattimes.indiatimes.com/thumb/msid-68826480,width-650,resizemode-4/weather.jpg" width="500" height="600"><p>X
की पहली झलक का इंतजार कर रहे फैंस के लिए खुशखबरी है। खबर है कि करण जौहर ने ' स्टूडेंट ऑफ द इयर 3 ' के बनाने की प्लानिंग भी शुरू कर दी है। फिल्म की कहानी पर काम चल रहा है और 'स्टूडेंट ऑफ द इयर 3' की मेन लीड की कास्टिंग भी पूरी हो गई है। खबरों की मानें तो करण फिल्म के तीसरे भाग में वरुण धवन और आलिया भट्ट को वापस ला रहे हैं और उन्होंने अभी से आलिया और वरुण को फाइनल कर लिया है।इस खबर पर मुहर लगाया है खुद वरुण और आलिया ने। 'कलंक' के प्रमोशनल इंटरव्यू के दौरान 'स्टूडेंट ऑफ द इयर 2' के ट्रेलर को लेकर उत्साहित वरुण और आलिया ने साफ-साफ कहा, 'हमने सोचा नहीं था कि हमारी फिल्म स्टूडेंट ऑफ द इयर का सीक्वल इतनी जल्दी आ जाएगा। ऐसा लग रहा है, फिल्म का दूसरा भाग बहुत ही जल्दी आ गया। लोग हमें अब भी स्टूडेंट कहकर ही बुलाते हैं, हमें नहीं लगता कि स्टूडेंट का यह टैग हमसे दूर जाएगा और किसे क्या पता, हो सकता है स्टूडेंट ऑफ द इयर 3 में स्कूल वापस आ जाएं।''स्टूडेंट ऑफ द इयर 2' का ट्रेलर शुक्रवार को रिलीज़ होगा, फिल्म के ट्रेलर और स्टारकास्ट को लेकर आलिया और वरुण ने कहा, 'स्टूडेंट ऑफ द इयर 2 का दूसरा भाग तैयार है, ट्रेलर रिलीज़ होने वाला है, हम दोनों बेहद उत्साहित हैं। टाइगर श्रॉफ, अनन्या पांडे और तारा पर हमें गर्व है, सभी को हम बधाई देते हैं।'वरुण और आलिया इन दिनों अपनी फिल्म 'कलंक' के प्रचार में जुटे हैं। फिल्म में इन दोनों के अलावा माधुरी दीक्षित, संजय दत्त, सोनाक्षी सिन्हा, आदित्य रॉय कपूर और कुनाल खेमू भी अहम किरदारों में हैं। यह फिल्म 17 अप्रैल को देशभर के सिनेमाघरों में रिलीज़ होगी। फिल्म का निर्देशन अभिषेक बारमैन ने किया है और करण जौहर फिल्म के निर्माता हैं।</p><a href='../../../Output/output.html'> Back to Output page </a> </body></html>