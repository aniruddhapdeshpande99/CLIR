<!DOCTYPE html><html><body><h1>#MeToo: राजू हिरानी मामले में बोलीं रवीना टंडन</h1><p><b>Authors : </b>No Author Specified</p><p><b>Published on : </b>17&#47;01&#47;2019, 09&#58;37&#58;37</p><p><b>Bollywood News: निर्देशक राजकुमार हिरानी पर लगाए गए यौन उत्पीड़न के आरोप के बाद फिल्म इंडस्ट्री के तमाम अभिनेता, अभिनेत्रियां और परदे के पीछे काम करने वाले लोग राजकुमार हिरानी के साथ खड़े हैं... अभिनेत्री रवीना टंडन ने इस मामले में मीडिया से बात की...</b></p><img src="https://navbharattimes.indiatimes.com/thumb/msid-67566704,width-650,resizemode-4/weather.jpg" width="500" height="600"><p>यौन शोषण के आरोप में फंसे राजकुमार हिरानी, 'संजू' की शूटिंग के समय का है मामला
X
हिरानी कहते हैं, 'मैं बिल्कुल हैरान था, जब दो महीने पहले मुझे मेरे ऊपर लगे इन आरोपों के बारे में पता चला। मैंने तुरंत ही कहा था कि इस मैटर को किसी कमिटी या लीगल बॉडी में ले जाना जरूरी है, लेकिन इसके बजाए इस शिकायत को मीडिया में ले जाया गया। मैं ढृढ़ता के साथ यह कहना चाहूंगा कि मेरी छवि खराब करने के लिए, यह एक गलत, द्वेषपूर्ण और शरारत से भरी कहानी गढ़ी जा रही है।'
राजू पर लगे इन आरोपों के बाद उनकी अगली फिल्म 'मुन्ना भाई 3' का काम होल्ड पर कर दिया गया है। अनिल कपूर, सोनम कपूर और राजकुमार राव स्टारर फिल्म 'एक लड़की को देखा तो ऐसा लगा' से भी हिरानी का नाम हटा लिया गया है।
X
के बाद फिल्म इंडस्ट्री की संस्था Cine & TV Artist Association ( CINTAA ) यौन शोषण की तमाम शिकायतों पर काम कर रही है। इसी कमिटी की सदस्य और अभिनेत्री रवीना टंडन से जब Director Rajkumar Hirani पर लगाए गए आरोपों पर बात की गई तो रवीना ने कहा कि इस समय वह सिंटा की उसी कमिटी की मेंबर हैं, जहां यौन शोषण की शिकायतें आ रही है, इसलिए वह इस समय पब्लिकली किसी का नाम लेकर कुछ नहीं कह सकती हैं। रवीना ने बताया कि कमिटी अब तक के तमाम केसेस पर काम कर रही है, जल्द ही उनकी मीटिंग होने वाली है, जिसमें वह हाल में सामने आई शिकायतों पर बातचीत करेगें।रवीना कहती हैं, 'जैसा कि आपको मालुम होगा मैं सिंटा (CINTAA) की एडवाइजरी कमिटी में हूं, इसलिए मैं इस बारे में पब्लिक प्लेटफॉर्म पर बात नहीं कर सकती हूं। यह केस बस अभी ही सबके सामने आया है। इन सब केस को परखने के लिए जल्द ही हमारी मीटिंग होने वाली है। हमने पिछले दिनों सामने आए केसेस में ऐक्शन लिया है। हम देखेंगे क्या केस है। सिंटा एक ऐसी बॉडी है जो महिलाओं को सपॉर्ट करती है।' Raveena Tandon आगे कहती हैं, 'एक महिला होने के नाते मेरा कहना है कि हमें यौन शोषण से पीड़ित महिलाओं का सपॉर्ट करना होगा। एक बात यह भी है कि #MeToo जैसे बेहद मजबूत और जरूरी अभियान का गलत उपयोग भी नहीं होना चाहिए, इसके लिए हमें बेहद सतर्कता से देखना-समझना होता है कि कौन सी स्टोरी सही है और कौन सी गलत है। किसी का नाम लेने से पहले हमें शिकायत की तह तक जाना और उसे परखना बहुत जरूरी है क्योंकि हर कहानी में किसी न किसी की प्रतिष्ठा भी दांव पर लगी होती है।'आपको बता दें कि राजकुमार हिरानी पर एक महिला ने फिल्म 'संजू' की शूटिंग के दौरान यौन उत्पीड़न का आरोप लगाया है। हालांकि राजकुमार हिरानी और उनके वकील ने इन शिकायतों को सिरे से खारिज कर बेबुनियाद कहा है।</p><a href='../../../Output/output.html'> Back to Output page </a> </body></html>