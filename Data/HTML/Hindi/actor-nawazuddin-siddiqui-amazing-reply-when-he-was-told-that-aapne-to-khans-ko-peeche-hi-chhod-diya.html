<!DOCTYPE html><html><body><h1>खान्स को पीछे छोड़ने के कॉमेंट पर नवाजुद्दीन सिद्दीकी ने दिया मजेदार जवाब</h1><p><b>Authors : </b>No Author Specified</p><p><b>Published on : </b>01&#47;05&#47;2019, 17&#58;55&#58;23</p><p><b>Bollywood News: नवाजुद्दीन सिद्दीकी से जब एक फैन ने कहा कि उन्होंने खान्स को भी पीछे छोड़ दिया है तो उस पर नवाजुद्दीन ने जो जवाब दिया, उसने फैंस का दिल जीत लिया है। आप जानना चाहेंगे वह जवाब?</b></p><img src="https://navbharattimes.indiatimes.com/thumb/msid-69130942,width-650,resizemode-4/weather.jpg" width="500" height="600"><p>X
अपनी जबरदस्त ऐक्टिंग और दमदार डायलॉग डिलिवरी के जरिए लोगों के दिलों पर राज करने वाले ऐक्टर नवाजुद्दीन सिद्दीकी ने खान सुपरस्टार्स को लेकर ऐसी बात कही है जो यकीनन आपका दिल जीत लेगी। नवाजुद्दीन हाल ही में अरबाज खान के चैट शो पर पहुंचे थे। इसका एक प्रोमो भी हाल ही में जारी किया गया। इसमें नवाजुद्दीन से एक फैन के सवाल का जवाब देने के लिए कहा गया। सवाल कुछ यूं था, 'आपने बॉलिवुड के सभी खान्स (सलमान, शाहरुख और आमिर) को पीछे छोड़ दिया है।'यह सुनकर नवाजुद्दीन जोर जोर से हंसने लगे और कहा, 'एक पिक्चर फ्लॉप हो तो थोड़ी ना खान का जमाना चला गया। भाई मुझे काम करने दो। मैं ऐक्टर हूं और मैं हर रोल करूंगा। अब मैं अपने प्रफेशन से तो बाज नहीं आऊंगा।'नवाजुद्दीन बॉलिवुड के उन कलाकारों में से एक हैं जिन्होंने कड़े संघर्ष के बाद फिल्म हिंदी फिल्म इंडस्ट्री में जगह बनाई और एक से बढ़कर एक फिल्में देकर टॉप स्टार्स में शुमार हो गए। नवाज ने बॉलिवुड में ऐसे वक्त में स्टारडम हासिल किया जब हिंदी फिल्म इंडस्ट्री में खान्स के नाम का डंका बजता था। लेकिन बीते कुछ वक्त में खान्स (यानी सलमान खान शाहरुख खान और आमिर खान) की फिल्में बॉक्स ऑफिस पर फ्लॉप रहीं। इसी को देखते हुए फैन ने नवाजुद्दीन से यह सवाल पूछा था।वैसे जो भी हो, नवाज के इस जवाब ने उनके फैंस के साथ-सांथ बॉलिवुड के खान सुपरस्टार्स भी दिल जीत लिया होगा। बात करें नवाजुद्दीन की फिल्मों की, तो कुछ वक्त पहले वह फिल्म 'ठाकरे' में शिव सेना सुप्रीमो बालासाहेब ठाकरे के रोल में नजर आए और इसके लिए उन्हें काफी तारीफें भी मिलीं। आने वाले वक्त में वह 'रात अकेली है', 'फोटोग्राफ' और 'घूमकेतु' में नजर आएंगे।</p><a href='../../../Output/output.html'> Back to Output page </a> </body></html>