<!DOCTYPE html><html><body><h1>सैफ अली खान ने तैमूर को लेकर की रिक्वेस्ट, 'प्लीज उसका पीछा करना बंद कीजिए'</h1><p><b>Authors : </b>No Author Specified</p><p><b>Published on : </b>19&#47;04&#47;2019, 19&#58;52&#58;12</p><p><b>Bollywood News: तैमूर की पॉप्युलैरिटी अपने स्टार पैरंट्स से भी ज्यादा हो चुकी है। उनकी तस्वीरें कैमरे में कैद करने के लिए हर जगह पपराजी मौजूद रहते हैं, जो सैफ-करीना के लिए परेशानी बनता जा रहा है।</b></p><img src="https://navbharattimes.indiatimes.com/thumb/msid-68446784,width-650,resizemode-4/weather.jpg" width="500" height="600"><p>करीना कपूर और सैफ अली खान का लाडला बेटा तैमूर अली खान आजकल नए हेयरस्टाइल में नजर आ रहा है। पहले तो उसकी हर हेयरस्टाइल उसके फेस को क्यूट लुक देती थी लेकिन इस बार उसके बालों को ऐसे स्टाइल किया गया है जिससे उसे रॉकस्टार लुक मिल रहा है।
एक जगह तो तैमूर जींस के साथ फॉर्मल शर्ट पहने दिखा। उसके चेहरे पर सीरियस लुक्स थे। तैमूर का यह लुक उसके पापा के कैजुअल लुक से काफी मिलता-जुलता सा दिखा।
वैसे इसी दौरान यह भी देखने को मिला कि नन्हा नवाब कैमरे का कितना आदी हो चुका है। जैसे ही वह गाड़ी से उतरा सीधे उसने पपराजी की ओर देखा और फिर नैनी के साथ आगे बढ़ गया।
तैमूर की देखरेख के लिए भले ही उसके आसपास कितने ही लोग मौजूद क्यों न हो लेकिन सैफ अपने बेटे को लेकर हमेशा ही प्रटेक्टिव नजर आते हैं।
सैफ जब भी तैमूर के साथ होते हैं तो उन्हें ज्यादातर समय अपने बेटे को गोदी में लिए ही देखा जाता है।
वैसे तैमूर के स्पाइकी हेयरस्टाइल की बात करें तो वह उन पर काफी फब रहा है।
स्कूल के ऐनुअल फंक्शन के दौरान जब वह ब्लैक हाफ टी-शर्ट और ऑरेंज पैंट्स और मैचिंग क्रोकस में दिखा तो वह अपने हेयरस्टाइल के कारण क्यूट के साथ ही कूल भी लगा।
इस फंकी हेयरस्टाइल में तैमूर टी-शर्ट और शॉर्ट्स पहने बॉल खेलता भी दिखा, इस दौरान वह काफी खुश था।
बॉल को देख तैमूर उससे खेलने में ही मगन दिखा। उसे आसपास मौजूद कैमरों से भी कोई फर्क नहीं पड़ा।
तैमूर का खेल जब पूरा हो गया तो वह अपने पापा सैफ के साथ बाहर आया। इस दौरान उसने बड़े फ्रेंडली वे में मीडिया की ओर हाथ हिलाया और किसी रॉकस्टार की तरह ही आगे बढ़कर बड़ी सहजता के साथ गाड़ी में बैठ गया।
अभिनेता सैफ अली खान अपने दो साल के बेटे तैमूर पर लगातार लोगों की नजर रहने से बेहद परेशान हैं। उनके अनुसार पपराजी को बच्चे का पीछा नहीं करना चाहिए। हाल ही में एयरपोर्ट पर तैमूर की तस्वीर लिए जाने पर सैफ ने पपराजियों से नाराजगी जाहिर करते हुए कहा था, 'बस करो, बच्चा अंधा हो जाएगा।'इसके कुछ दिन बाद ही पुलिस ने सैफ-करीना के घर के बाहर से पपराजियों की भीड़ को तितर-बितर किया था। इस घटना के बाद यह सोचा जा रहा था कि सैफ ने पपराजीज के खिलाफ पुलिस में शिकायत की है। हालांकि सैफ ने इससे साफ इनकार कर दिया था।हाल ही में उन्होंने कैमरे की हर तरफ मौजूदगी के बारे में बात करते हुए कहा कि पपराजियों की हर वक्त उपस्थिति से उनके जीवन में दखल पड़ता है।इसके साथ ही उन्होंने कैमरापर्सन्स से यह रिक्वेस्ट भी की कि 'प्लीज तैमूर का पीछा करना बंद करें, वह कोई स्टार नहीं सिर्फ एक बच्चा है।'बता दें कि, कई मौकों पर सैफ अली खान और करीना कपूर खान जाहिर कर चुके हैं कि तैमूर के लगातार मीडिया में बने रहने के कारण वह चिंतित हैं। उन्होंने जाहिर किया था कि वह अपने बेटे को नॉर्मल बच्चों जैसे जीवन देना चाहते हैं। उन्होंने पपराजीज की हर जगह मौजूदगी के कारण तैमूर के दिमाग पर पड़ने वाले असर को लेकर भी अपनी चिंता जाहिर की थी।</p><a href='../../../Output/output.html'> Back to Output page </a> </body></html>