<!DOCTYPE html><html><body><h1>पर्सनल सवालों से परेशान नरगिस फाखरी ने बीच में छोड़ दिया 'अमावस' का प्रमोशन?</h1><p><b>Authors : </b>No Author Specified</p><p><b>Published on : </b>30&#47;01&#47;2019, 09&#58;28&#58;51</p><p><b>Bollywood News: फिल्म 'रॉकस्टार' से बॉलिवुड में धमाकेदार एंट्री करने वाली ऐक्ट्रेस नरगिस फाखरी इस समय अपनी आने वाली हॉरर फिल्म 'अमावस' को लेकर चर्चा में हैं। हालांकि कुछ खबरें ऐसी आ रही हैं कि वह बीच में ही फिल्म का प्रमोशन छोड़कर चली गई हैं।</b></p><img src="https://navbharattimes.indiatimes.com/thumb/msid-67525568,width-650,resizemode-4/weather.jpg" width="500" height="600"><p>देखिये: नरगिस फाखरी का यह हॉट फोटोशूट
X
प्रेग्नेंसी की अफवाह पर बोलीं नरगिस फाखरी
X
'5 वेडिंग्स' की असफलता के बाद ऐक्ट्रेस नरगिस फाखरी एक बार फिर हॉरर फिल्म ' अमावस ' से रुपहले पर्दे पर वापसी करने जा रही हैं। हालांकि खबरें आ रही हैं कि नरगिस अपनी इस आने वाली फिल्म का और प्रमोशन नहीं करेंगी। भूषण पटेल के डायरेक्शन में बनी यह फिल्म 8 फरवरी को रिलीज होने जा रही है।नरगिस फाखरी इस फिल्म के प्रमोशन के लिए जनवरी के पहले हफ्ते में इंडिया आई थीं लेकिन वह चुपचाप देश छोड़कर चली गई हैं जिससे डायरेक्टर, प्रड्यूसर्स और फिल्म के लीड ऐक्टर सचिन जोशी हैरान रह गए हैं। मीडिया में आ रहीं रिपोर्ट्स के मुताबिक, नरगिस 5 जनवरी को 'अमावस' के ट्रेलर लॉन्च के मौके पर मौजूद थीं और इसके बाद अगले 10 दिनों तक उन्हें कई रिऐलिटी शोज और प्रमोशनल इवेंट्स में जाना था। उन्होंने 6 और 7 जनवरी को इंटरव्यू दिए जिनमें उन्होंने अपने मैट अलोंजो के साथ हालिया ब्रेकअप और उदय चोपड़ा के साथ रहे रिलेशनशिप पर जवाब देने से इनकार कर दिया था।बताया जा रहा है कि अगले 2 दिन भी उन्होंने प्रमोशन जारी रखा लेकिन एक इंटरव्यू में जब प्रेस ने उनसे पर्सनल लाइफ के बारे में सवाल पूछा तो वह झल्ला गईं। इसके बाद 9 जनवरी को होने वाले इंटरव्यू नरगिस ने कैंसल कर दिए। हालांकि फिल्म के मेकर्स का कहना है कि नरगिस जल्द ही प्रमोशन के लिए लौटेंगी। नरगिस ने भी अपने इंस्टाग्राम पर एक विडियो शेयर करते हुए बताया है कि वह अपने किसी वर्क कमिटमेंट के कारण इस समय दुबई में हैं जो 1 फरवरी को होना है। देखें, विडियो:अब ऐसा भी हो सकता है कि फिल्म 'अमावस' के मेकर्स की यह प्रमोशनल स्ट्रैटिजी का हिस्सा हो लेकिन फैन्स तो खूबसूरत नरगिस फाखरी को एक बार फिर फिल्म का प्रमोशन करते हुए देखने के लिए बेताब हैं। देखते हैं, फिल्म के रिलीज से पहले नरगिस वापस भारत आती हैं या नहीं।</p><a href='../../../Output/output.html'> Back to Output page </a> </body></html>