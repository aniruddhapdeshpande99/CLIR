<!DOCTYPE html><html><body><h1>'सिंबा' और 'सिंघम' से काफी अलग और दिलचस्प होगी 'Sooryavanshi'</h1><p><b>Authors : </b>No Author Specified</p><p><b>Published on : </b>30&#47;04&#47;2019, 18&#58;02&#58;35</p><p><b>Bollywood News: स्टोरीलाइन की बात करें तो 'सूर्यवंशी' में कहानी में दिलचस्प मोड़ आएगा। 'सूर्यवंशी' की कहानी 1990 में बेस्ड है जब लोग फोन और इंटरनेट टेक्नॉलजी से काफी दूर थे।</b></p><img src="https://navbharattimes.indiatimes.com/thumb/msid-69115354,width-650,resizemode-4/weather.jpg" width="500" height="600"><p>X
स्टारर 'सिंबा' रोहित शेट्टी के कॉप यूनिवर्स की सबसे ज्यादा कमाने वाली फिल्म बन गई थी। सिंबा के साथ ही रोहत शेट्टी ने अक्षय कुमार स्टारर 'सूर्यवंशी' की घोषणा भी कर दी थी। 'सिंबा' के बाद से ही रोहित शेट्टी की सूर्यवंशी की चर्चा हो रही है। फिल्म से अक्षय कुमार का फर्स्ट लुक आने के बाद से ही इसकी फैन्स इस फिल्म का इंतजार कर रहे हैं। अब फिल्म को लेकर एक और खास बात सामने आई है।मीडिया रिपोर्ट्स के अनुसार स्टोरीलाइन की बात करें तो 'सूर्यवंशी' में कहानी में दिलचस्प मोड़ आएगा। 'सूर्यवंशी' की कहानी 1990 में बेस्ड है जब लोग फोन और इंटरनेट टेक्नॉलजी से काफी दूर थे। सूत्रों के अनुसार यह फिल्म 'सिंबा' और 'सिंघम' से काफी अलग होगी। अक्षय कुमार इसमें बिल्कुल अलग अंदाज में नजर आएंगे। इसकी कहानी 1990 में बेस्ड है और अक्षय इसमें ऐंटी टेररिज्म यूनिट के चीफ के किरदार में नजर आएंगे। वह एक महत्वपूर्ण केस सुलझा रहे होंगे जो देखना दर्शकों के लिए काफी दिलचस्प होगा।हाल ही में खबर आई थी कि फिल्म में कटरीना कैफ भी नजर आएंगी। कटरीना कैफ को 'सूर्यवंशी' में अक्षय के साथ लीड रोल के रूप में फाइनल कर लिया गया है। अक्षय-कटरीना की जोड़ी ने लगातार कई सफल फिल्मों में काम किया है। कटरीना ने कहा, 'अक्षय कुमार के साथ सेट पर फिर से काम करने के लिए उत्साहित हूं। कई तरीके से अक्षय मेरे लिए बहुत स्पेशल है। अक्षय और मेरा लंबा साथ रहा है।' खबर है कि रोहित शेट्टी की यह फिल्म 2020 में ईद के मौके पर रिलीज होगी।</p><a href='../../../Output/output.html'> Back to Output page </a> </body></html>