<!DOCTYPE html><html><body><h1>PM Narendra Modi: एक हफ्ते टल गई मोदी की बायॉपिक की रिलीज?</h1><p><b>Authors : </b>No Author Specified</p><p><b>Published on : </b>04&#47;04&#47;2019, 08&#58;31&#58;19</p><p><b>Bollywood News: प्रधानमंत्री नरेंद्र मोदी की बायॉपिक 'PM Narendra Modi' 5 अप्रैल को रिलीज होने वाली थी लेकिन अब इसकी रिलीज को टाल दिया गया है। बताया जा रहा है अब यह फिल्म 11 अप्रैल को रिलीज हो सकती है।</b></p><img src="https://navbharattimes.indiatimes.com/thumb/msid-68714978,width-650,resizemode-4/weather.jpg" width="500" height="600"><p>X
X
बॉम्बे और दिल्ली हाई कोर्ट ने प्रधानमंत्री नरेंद्र मोदी की बायॉपिक पीएम नरेंद्र मोदी ' की रिलीज पर रोक लगाने की याचिका खारिज हुई थी जिसके बाद माना जा रहा था कि यह फिल्म अपनी तय रिलीज तारीख 5 अप्रैल को रिलीज होगी। लेकिन अब बताया जा रहा है कि इस फिल्म की रिलीज को एक हफ्ते के लिए टाल दिया गया है। हालांकि फिल्म के मेकर्स ने अभी तक इसे कन्फर्म नहीं किया गया है।प्रड्यूसर संदीप सिंह, डायरेक्टर उमंग कुमार और ऐक्टर विवेक ओबेरॉय फिल्म की रिलीज टलने पर कॉमेंट करने के लिए उपलब्ध नहीं थे। हालांकि कई मल्टीप्लेक्स के अधिकारियों ने यह कन्फर्म किया है कि मोदी की बायॉपिक का शेड्यूल 5 अप्रैल से हटा दिया गया है जोकि इसकी अभी तक रिलीज डेट मानी जा रही थी। सूत्रों के मुताबिक, फिल्म के मेकर्स अब इसे 11 अप्रैल को रिलीज करने का प्लान बना रहे हैं।नाम छिपाने की शर्त पर एक सिनेमाघर मालिक ने कहा कि फिल्म में चुनाव प्रचार का कॉन्टेंट होने के कारण चुनाव आयोग असमंजस में है क्योंकि इसकी रिलीज डेट इलेक्शन के पहले फेस 11 अप्रैल से पहले ही आ रही है जिसके ऊपर काफी बवाल हो रहा है। बता दें कि कई विपक्षी पार्टियों ने भी चुनाव आयोग से इसकी रिलीज टाले जाने की बात कही है। उनका आरोप है कि इस फिल्म के जरिए आदर्श चुनाव आचार संहिता का उल्लंघन होता है।</p><a href='../../../Output/output.html'> Back to Output page </a> </body></html>