<!DOCTYPE html><html><body><h1>बेटी श्वेता बच्चन को रैम्प पर देख विडियो बनाने के लिए एक आम पिता की तरह मचल उठे Big B</h1><p><b>Authors : </b>No Author Specified</p><p><b>Published on : </b>26&#47;03&#47;2019, 12&#58;42&#58;52</p><p><b>Bollywood News: पिछले दिनों श्वेता बच्चन हेवी ब्राइडल लहंगा में रैम्प वॉक करती दिखीं और सामने पहली रो में बैठे थे उनके मां-पापा जया और अमिताभ बच्चन। इस फैशन शो का एक विडियो वायरल हो रहा है, जिसमें वह बेटी को कैमरे में शूट करते दिख रहे हैं।</b></p><img src="https://navbharattimes.indiatimes.com/thumb/msid-68575445,width-650,resizemode-4/weather.jpg" width="500" height="600"><p>पिछले दिनों बॉलिवुड स्टार अमिताभ बच्चन और जया बच्चन अपनी बेटी को चियर करते नजर आए, जब वह रैम्प पर चल रही थीं। बिग बी का एक विडियो इंटरनेट पर काफी वायरल हो रहा है, जिसमें वह अपनी पत्नी जया बच्चन के साथ रैम्प के सामने पहली रो में बैठे नजर आ रहे हैं।रैम्प पर चल रहीं श्वेता बच्चन का विडियो लेते हुए अमिताभ यहां एक आम पिता की तरह नजर आ रहे हैं, जो अपने बच्चे को मंच पर परफॉर्म करते हुए देखकर काफी खुश होता है और यही इस विडियो की खूबसूरती है।इस विडियो में श्वेता हेवी ब्राइडल लहंगा में रैम्प पर चलती दिख रही हैं और उनके साथ करण जौहर भी हैं। एक सुपरएक्साइटेड पिता की तरह बिग बी भी अपना फोन निकालकर बेटी का विडियो बनाने लगते हैं और मां जया बच्चन बेटी को चियर करती दिख रही हैं। इस विडियो में उनकी खूबसूरत बेटी को रैम्प पर देखकर उनके आंखों की चमक साफ झलक रही है। कई बार बिग बी अपने मोबाइल की तस्वीरों और विडियो को ज़ूम करते भी दिख रहे हैं, ताकि इस रैम्प वॉक की तस्वीरें या विडियो के हर एंगल को सही तरीके से कैप्चर किया जा सके।वर्कफ्रंट की बात करें तो अमिताभ बच्चन अयान मुखर्जी की अगली फिल्म 'ब्रह्मास्त्र' में नजर आनेवाले हैं, जिसमें उनके साथ रणबीर कपूर और आलिया भट्ट के अलावा मौनी रॉय भी हैं।</p><a href='../../../Output/output.html'> Back to Output page </a> </body></html>