<!DOCTYPE html><html><body><h1>स्पेसएक्स को एक नये क्रू कैप्सूल के परीक्षण को मिली नासा की हरी झंडी</h1><p><b>Authors : </b>No Author Specified</p><p><b>Published on : </b>23&#47;02&#47;2019, 16&#58;44&#58;31</p><p><b>Bollywood News: वाशिंगटन, 23 फरवरी (एएफपी) अमेरिकी अंतरिक्ष एजेंसी नासा ने शुक्रवार को स्पेसएक्स को एक नये क्रू कैप्सूल का परीक्षण करने की हरी झंडी दे दी है। इसके तहत पहले एक मानवरहित यान को एक आदम कद पुतले के साथ अंतरराष्ट्रीय अंतरिक्ष स्टेशन भेजा जाएगा।	नासा के मानव अन्वेषण एवं अभियान के सहायक प्रशासक विलियम गर्स्टटेनमेयर ने कहा, ‘‘हम प्रक्षेपण और डॉकिंग पर आगे बढ़ने जा रहे हैं। अमेरिकी निजी कंपनी स्पेसएक्स का एक फाल्कन 9 राकेट दो मार्च को प्रक्षेपित होना है। इसके जरिये क्रू ड्रैगन परीक्षण कैप्सूल को अंतरराष्ट्रीय अंतरिक्ष स्टेशन तक भेजा जाएगा। नासा ने अमेरिकी अंतरिक्ष यात्रियों</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>वाशिंगटन, 23 फरवरी (एएफपी) अमेरिकी अंतरिक्ष एजेंसी नासा ने शुक्रवार को स्पेसएक्स को एक नये क्रू कैप्सूल का परीक्षण करने की हरी झंडी दे दी है। इसके तहत पहले एक मानवरहित यान को एक आदम कद पुतले के साथ अंतरराष्ट्रीय अंतरिक्ष स्टेशन भेजा जाएगा। नासा के मानव अन्वेषण एवं अभियान के सहायक प्रशासक विलियम गर्स्टटेनमेयर ने कहा, ‘‘हम प्रक्षेपण और डॉकिंग पर आगे बढ़ने जा रहे हैं। अमेरिकी निजी कंपनी स्पेसएक्स का एक फाल्कन 9 राकेट दो मार्च को प्रक्षेपित होना है। इसके जरिये क्रू ड्रैगन परीक्षण कैप्सूल को अंतरराष्ट्रीय अंतरिक्ष स्टेशन तक भेजा जाएगा। नासा ने अमेरिकी अंतरिक्ष यात्रियों को अंतरराष्ट्रीय अंतरिक्ष स्टेशन ले जाने के लिए 2014 में स्पेसएक्स और बोइंग के साथ एक अनुबंध पर हस्ताक्षर किये थे। यह पहली बार होगा, जब अमेरिकी अंतरिक्ष एजेंसी नासा किसी निजी क्षेत्र की कंपनी को अपने अंतरिक्ष यात्रियों को अंतरिक्ष में ले जाने देगी। नासा ने अपना अंतरिक्ष शटल कार्यक्रम 2011 में समाप्त कर दिया था। उसके बाद से नासा ने अपने अंतरिक्ष यात्रियों को अंतरराष्ट्रीय अंतरिक्ष स्टेशन पर भेजने के लिए रूसी सोयूज राकेट पर भरोसा किया है। गर्स्टटेनमेयर ने फ्लोरिडा में केप कैनावेरल में संवाददाता सम्मेलन में कहा कि दो मार्च का प्रक्षेपण उस प्रक्षेपण जैसा होगा, जिससे दो अंतरिक्ष यात्रियों को इस वर्ष बाद में अंतरराष्ट्रीय अंतरिक्ष स्टेशन ले जाया जाएगा। उक्त प्रक्षेपण संभवत: जुलाई में होगा। एएफपी अमित सुभाषसुभाष</p><a href='../../../Output/output.html'> Back to Output page </a> </body></html>