<!DOCTYPE html><html><body><h1>बॉक्स ऑफिस पर 'Kalank' धड़ाम, वीकेंड का भी नहीं मिला फायदा</h1><p><b>Authors : </b>No Author Specified</p><p><b>Published on : </b>22&#47;04&#47;2019, 20&#58;53&#58;08</p><p><b>Bollywood News: आलिया भट्ट स्टारर फिल्म 'कलंक' बॉक्स ऑफिस पर वैसा परफॉर्म करती नहीं दिख रही है जैसी मेकर्स को उम्मीद थी। इस मूवी की कमाई में लगातार गिरावट दर्ज की जा रही है।</b></p><img src="https://navbharattimes.indiatimes.com/thumb/msid-68995033,width-650,resizemode-4/weather.jpg" width="500" height="600"><p>X
X
फिल्म 'कलंक' बॉक्स ऑफिस पर दम तोड़ती नजर आ रही है। इस मल्टीस्टारर फिल्म में नामी सितारों की मौजूदगी का भी फायदा होता नहीं दिख रहा है। पहले दिन के बाद से ही लगातार इसकी कमाई में गिरावट देखी जा रही है। यहां तक कि वीकेंड पर भी यह फिल्म कुछ खास कमाल नहीं दिखा पाई है। पांच दिनों में 'कलंक' करीब 62 करोड़ ही बटोर सकी है।बॉक्सऑफिसइंडिया. कॉम की रिपोर्ट के मुताबिक, शनिवार को 'कलंक' करीब 9 करोड़ 25 लाख की कमाई कर सकी, जो पांच दिनों की कमाई में सबसे कम आंकड़ा है। वहीं रविवार का भी फायदा इस फिल्म का नहीं मिला। इस दिन इसने करीब 11 करोड़ रुपये बटोरे।पांच दिनों की पूरी कमाई को मिलाया जाए तो अब तक इस मल्टीस्टारर और बड़े बजट की फिल्म ने बॉक्स ऑफिस पर महज 62.50 करोड़ के करीब ही कमाए हैं।क्रिटिक्स की मानें तो फिल्म का नए सप्ताह में दर्शकों को सिनेमाघरों में अट्रैक्ट करना मुश्किल हो जाएगा। खासतौर पर 26 अप्रैल को रिलीज हो रही हॉलिवुड फिल्म 'अवेंजर्स: एंडगेम' इसे कड़ी टक्कर देती दिखेगी। 'अवेंजर्स' की इस फिल्म का इंतजार लोगों को पिछले साल से ही था, यहां तक कि इसकी अडवांस बुकिंग ने ही कई रेकॉर्ड तोड़ दिए हैं, ऐसे में 'कलंक' का टिक पाना बेहद मुश्किल है।बता दें कि, 'कलंक' में आलिया भट्ट और वरुण धवन के साथ ही संजय दत्त व माधुरी दीक्षित जैसे बड़े सितारे हैं। साथ ही में सोनाक्षी सिन्हा और आदित्य रॉय कपूर भी अहम रोल निभाते दिखे हैं। इस मूवी ने पहले दिन 21 करोड़ से ज्यादा का बिजनस किया था, जिसके बाद से इसकी कमाई दूसरे दिन ही आधी गिर गई।</p><a href='../../../Output/output.html'> Back to Output page </a> </body></html>