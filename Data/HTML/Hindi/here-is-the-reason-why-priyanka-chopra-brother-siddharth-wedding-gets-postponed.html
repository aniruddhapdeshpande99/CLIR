<!DOCTYPE html><html><body><h1>होनेवाली दुल्हन की सर्जरी की वजह से टली प्रियंका चोपड़ा के भाई की शादी?</h1><p><b>Authors : </b>No Author Specified</p><p><b>Published on : </b>01&#47;05&#47;2019, 12&#58;08&#58;01</p><p><b>Bollywood News: पिछले दिनों भाई की शादी के लिए प्रियंका चोपड़ा मुंबई आईं, लेकिन खबरों की मानें तो होनेवाली दुल्हन की सर्जरी की वजह से उनकी शादी फिलहाल टाल दी गई है। अफवाहें यह भी उड़ीं कि यह शादी कैंसल होगी।</b></p><img src="https://navbharattimes.indiatimes.com/thumb/msid-69125619,width-650,resizemode-4/weather.jpg" width="500" height="600"><p>पिछले हफ्ते प्रियंका चोपड़ा अमेरिका से मुंबई पहुंचीं, क्योंकि बताया जा रहा था कि यहां उनके छोटे भाई सिद्धार्थ चोपड़ा और इशिका कुमार की शादी की रस्में शुरू होनी थीं। लेकिन ऐसा लगता है कि अभी इस शादी में काफी वक्त लगेगा।सूत्रों के मुताबिक, जो शादी पिछले हफ्ते होनी थी वह फिलहाल टाल दी गई है। इसकी वजह सिद्धार्थ की होने वाली पत्नी इशिका की एक इमरजेंसी सर्जरी बताई जा रहृी है। यह सर्जरी शादी की सेरिमनी से कुछ दिन पहले ही हुई है।सूत्रों ने बताया कि अफवाहें तो ऐसी थीं कि यह शादी कैंसल होगी, पर यह सच नहीं है। इशिका को अभी सर्जरी से उबरने में वक्त लगेगा, इसलिए दोनों परिवार मिलकर अगले मुहूर्त का इंतजार कर रहे हैं। सिद्धार्थ और इशिका की रोका सेरिमनी 27 फरवरी को दिल्ली में हुई थी। इसके बाद प्रियंका ने भाई को मुबारकबाद देते हुए इंस्टाग्राम पर लिखा था, 'मुझे अपने बेबी ब्रदर पर गर्व है, तुम दोनों एक-साथ बहुत सुंदर दिख रहे हो।'अब प्रियंका वापस अमेरिका रवाना हो चुकी हैं। प्रियंका ने अपने परिवार को मिस करते हुए इंस्टा स्टोरी पर भाई और फ्रेंड्स के साथ एक तस्वीर भी शेयर की है।इससे पहले प्रियंका ने इंस्टाग्राम पोस्ट के जरिए अपने भाई को शादी के लिए शुभकामनाएं भी दे चुकी थीं।</p><a href='../../../Output/output.html'> Back to Output page </a> </body></html>