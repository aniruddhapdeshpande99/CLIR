<!DOCTYPE html><html><body><h1>कौन है बॉलिवुड का बुरा ऐक्टर? पूछे जाने पर अर्जुन ने लिया सिद्धार्थ मल्होत्रा का नाम</h1><p><b>Authors : </b>No Author Specified</p><p><b>Published on : </b>29&#47;04&#47;2019, 10&#58;53&#58;15</p><p><b>Bollywood News: सिद्धार्थ मल्होत्रा ने फिल्म 'स्टूडेंट्स ऑफ द ईयर' से बॉलिवुड में एंट्री की थी। हालांकि अभी भी उनका नाम टॉप ऐक्टर्स की लिस्ट में शामिल नहीं हो सका है।</b></p><img src="https://navbharattimes.indiatimes.com/thumb/msid-69090769,width-650,resizemode-4/weather.jpg" width="500" height="600"><p>X
बॉलिवुड में इन दिनों हिट फिल्म को तरस रहे सिद्धार्थ मल्होत्रा को फिल्म 'द ऐक्सिडेंटल प्राइम मिनिस्टर' के ऐक्टर अर्जुन माथुर ने बुरा अभिनेता बताया है। हाल ही में एक इंटरव्यू के दौरान उन्होंने अपनी यह राय पेश की। इस दौरान उनके साथ ऐक्ट्रेस कुब्रा सैत भी मौजूद थीं।दरअसल, इंटरव्यू के दौरान अर्जुन से सवाल किया गया था कि बॉलिवुड में मौजूदा समय के हीरोज में से कौन सा ऐक्टर उनके हिसाब से अच्छा अभिनेता नहीं है। इस पर अर्जुन ने कहा कि फिल्म इडंस्ट्री में लगभग 60% ऐक्टर्स बुरे अभिनेता हैं।हालांकि जब इंटरव्यू लेने वाले शख्स ने किसी एक हीरो का नाम पूछा तो अर्जुन ने काफी देर सोचने के बाद सिद्धार्थ मल्होत्रा का नाम लिया। उनके इस जवाब में कुब्रा भी हां में हां मिलाती नजर आईं।आपको बता दें कि, अर्जुन माथुर ने साल 2007 में आई फिल्म 'माइग्रेशन' से फिल्म इंडस्ट्री में डेब्यू किया था। उनका नाम भले ही टॉप ऐक्टर्स की लिस्ट में न हों लेकिन क्रिटिक्स भी उन्हें एक शानदार अभिनेता मानते हैं।वैसे बीटाउन की टॉप ऐक्ट्रेस आलिया भट्ट भी अर्जुन की फैन हैं। उन्होंने कुछ दिनों पहले ही अर्जुन माथुर से मुलाकात होने पर जाहिर किया था कि वह उनकी कितनी बड़ी फैन हैं।</p><a href='../../../Output/output.html'> Back to Output page </a> </body></html>