<!DOCTYPE html><html><body><h1>धर्मशाला स्टेडियम में Ranveer Singh अपने टीम के साथ ले रहे क्रिकेट ट्रेनिंग</h1><p><b>Authors : </b>No Author Specified</p><p><b>Published on : </b>03&#47;04&#47;2019, 10&#58;01&#58;06</p><p><b>Bollywood News: कैप्टन रणवीर सिंह के साथ यह पूरी क्रिकेट टीम मंगलवार को धर्मशाला के स्टेडियम पहुंची है, जहां पहाडों से घिरे खूबसूरत कांगड़ा स्टेडियम में सभी 10 दिनों तक खेल की ट्रेनिंग लेंगे</b></p><img src="https://navbharattimes.indiatimes.com/thumb/msid-68698562,width-650,resizemode-4/weather.jpg" width="500" height="600"><p>X
फिल्ममेकर कबीर खान की क्रिकेट टीम खेल की ट्रेनिंग लेने के लिए धर्मशाला पहुंची है। बता दें कि लंदन में 15 मई से 100 दिनों के शूटिंग शेड्यूल पर रहेगी यह टीम। कैप्टन रणवीर सिंह के साथ यह पूरी क्रिकेट टीम मंगलवार को धर्मशाला के स्टेडियम पहुंची है।धर्मशाला में ट्रेनिंग खत्म होते ही यह क्रिकेट टीम लंदन रवाना हो जाएगी, जहां 15 मई से स्कॉटलैंड में 100 दिनों का शेड्यूल है। कबीर ने मिरर से हुई बातचीत में कहा, 'पहाडों से घिरे खूबसूरत कांगड़ा स्टेडियम में यह एक क्रिकेट बूट कैम्प होगा। हम यहां साथ में रहेंगे और अगले 10 दिनों तक सभी को एक क्रिकेट टीम की तरह ट्रेन किया जाएगा। ऐक्टर्स को यहां ट्रेन करने के लिए कई असली खिलाड़ी भी पहुंचेंगे।'टीम से जुड़े एक सूत्र ने बताया कि इस ऑनस्क्रीन टीम के कोच बनेंगे पूर्व तेज गेंदबाज बलविंदर सिंह संधू। इनके अलावा फिटनेस कोच और मुंबई के पूर्व अंडर 19 क्रिकेटर राजीव मेहरा भी ट्रेनर के रूप में कलाकारों की टीम को धर्मशाला में जॉइन कर रहे हैं। रणवीर फिल्म की शूटिंग शुरू होने से पहले यहां कपिलदेव के साथ पूरा वक्त बिताएंगे, जिनका रोल वह इस फिल्म में निभाने जा रहे हैं। पर्दे पर अपने हर किरदार को जी भर कर जीनेवाले रणवीर इस फिल्म की शूटिंग से पहले कपिल पाजी के खेल के ट्रिक्स को अच्छी तरह से समझकर उसमें माहिर होना चाहते हैं। रणवीर के लिए यह ट्रेनिंग क्रिकेटिंग स्किल्स के साथ-साथ फिज़िकल ट्रेनिंग का कॉम्बिनेशन है।संधू ने हाल ही में मिरर से हुई बातचीत में कहा था कि रणवीर अपने किरदार में ढलने के लिए एक्स्ट्रा एफर्ट डाल रहे हैं, हर दिन करीब 2 घंटे वह क्रिकेट की प्रैक्टिस किया करते हैं। फिल्म की टीम मुंबई में सुबह 7 बजे से लेकर 10 बजे के बीच ट्रेनिंग ले रही।यह स्पोर्ट्स ड्रामा फिल्म '83' भारतीय क्रिकेट टीम के साल 1983 के वर्ल्ड कप जीतने की कहानी पर बेस्ड है, जिसमें रणवीर सिंह टीम के कप्तान कपिल देव का लीड रोल निभा रहे हैं। बताया जा रहा है कि साकिब फिल्म में पूर्व क्रिकेटर मोहिंदर अमरनाथ का रोल निभाएंगे। बता दें कि यह फिल्म 10 अप्रैल 2020 को रिलीज होगी। ट्रेनिंग में कपिल देव के अलावा यशपाल शर्मा, मदन लाल और कई अन्य रणजी प्लेयर्स भाग लेने वाले हैं। बताया जा रहा है कि फिल्म में 11 ऐक्टर्स मुख्य भूमिका में होंगे। इनमें साउथ के स्टार जीवा क्रिकेटर कृष्णमचारी श्रीकांत, ऐमी विर्क क्रिकेटर बलविंदर सिंह संधू और साहिल खट्टर क्रिकेटर सैयद किरमानी की भूमिका में नजर आएंगे।</p><a href='../../../Output/output.html'> Back to Output page </a> </body></html>