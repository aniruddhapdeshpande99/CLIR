<!DOCTYPE html><html><body><h1>पाकिस्तानी ऐक्टर अली जफर पर लगे यौन शोषण के आरोप कोर्ट में खारिज</h1><p><b>Authors : </b>No Author Specified</p><p><b>Published on : </b>28&#47;04&#47;2019, 11&#58;13&#58;22</p><p><b>Bollywood News: अली जफर पर लगे यौन शोषण के आरोपों को पाकिस्तान के कोर्ट ने खारिज कर दिया है जिसके बाद ऐक्टर ने आरोप लगाने वाली ऐक्ट्रेस मीशा शफी को कोर्ट में आकर केस का सामना करने के लिए कहा।</b></p><img src="https://navbharattimes.indiatimes.com/thumb/msid-69079054,width-650,resizemode-4/weather.jpg" width="500" height="600"><p>सोनम कपूर ने बताया बॉलीवुड हस्तियों ने #MeToo पर क्यों चुप्पी बनाए रखी
X
पाकिस्तानी ऐक्टर और सिंगर अली जफर पर लगे यौन शोषण के आरोपों को पाकिस्तान कोर्ट ने खारिज कर दिया है। उन पर #MeToo मूवमेंट के दौरान पाकिस्‍तानी ऐक्‍ट्रेस मीशा शफी ने सेक्शुअल हरैस्मेन्ट के आरोप लगाते हुए फेसबुक पर एक पोस्ट डाली थी, जिस पर जफर ने रिऐक्ट करते हुए आरोपों को झूठा बताया था और इस मामले को कोर्ट में ले जाने की बात कही थी।अली जफर ने अपने सोशल मीडिया अकाउंट पर उन पर लगे आरोपों को कोर्ट द्वारा खारिज किए जाने की सूचना दी। 'मीशा शफी के आरोपों को खारिज करने के लिए दायर की गई याचिका पर फैसला सुनाते हुए कोर्ट ने मुझ पर लगे आरोप खारिज कर दिए हैं। कोर्ट में दायर किया गया केस मेरा था जिसमें मैंने मीशा पर मानहानी के आरोपों के साथ उनसे मुआवजे की मांग की थी, लेकिन अब वह इससे दूर भाग रही हैं।'अली ने आगे लिखा, 'मैंने उन सभी फेक व अन्य अकाउंट्स के खिलाफ भी केस किया है जिनके जरिए मेरे खिलाफ कैंपेन चलाया गया था। मैं एक साल से चुप था जबकि इस दौरान बड़े इवेंट्स पर मेरे खिलाफ घटिया कॉमेंट्स पोस्ट करते हुए कैंपेन चलाया गया। अब वक्त आ गया है कि मैं कानून को फॉलो करते हुए सच को सामने लाऊं। मेरा संघीय जांच एजेंसी से निवेदन है कि वह कड़े कदम उठाएं और कोर्ट से मेरी प्रार्थना है कि वह जल्द से जल्द मामले में फैसला करें। मैं आप सभी की सहायता से मीशा शफी तक यह बात पहुंचाना चाहता हूं कि इस मामले के लिए वह कोर्ट आएं।'ऐक्टर ने अपने स्टेटस में लिखा कि मीशा शफी को फेक अकाउंट्स के पीछे छिपने और भागने की जगह सच का सामना करने के लिए कोर्ट आना चाहिए।अली जफर के इस पोस्ट के बाद उनके फैन्स समर्थन में उतर आए और उन्होंने मीशा की आलोचना करते हुए उन्हें कोर्ट जाने को कहा। साथ ही कुछ फैन्स ने यह भी लिखा कि मीशा को अपनी हरकत के लिए जफर से माफी मांगना चाहिए।</p><a href='../../../Output/output.html'> Back to Output page </a> </body></html>