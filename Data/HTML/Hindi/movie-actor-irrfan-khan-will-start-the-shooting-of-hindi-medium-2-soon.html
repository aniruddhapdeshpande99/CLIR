<!DOCTYPE html><html><body><h1>राधिका के साथ जल्‍द 'हिंदी मीडियम 2' की शूटिंग शुरू करेंगे Irrfan Khan</h1><p><b>Authors : </b>No Author Specified</p><p><b>Published on : </b>04&#47;04&#47;2019, 08&#58;43&#58;02</p><p><b>Bollywood News: रिपोर्ट्स की मानें तो करीना कपूर फिल्‍म में लीड ऐक्‍ट्रेस के तौर पर नजर आ सकती हैं और वह अपनी आने वाली फिल्‍म 'गुड न्‍यूज' को खत्‍म करने के बाद इरफान और टीम को जॉइन करेंगी।</b></p><img src="https://navbharattimes.indiatimes.com/thumb/msid-68686949,width-650,resizemode-4/weather.jpg" width="500" height="600"><p>इरफान के फैन्स के लिए बड़ी खुशखबरी। आज मंगलवार सुबर इरफान मुंबई एयरपोर्ट पर नजर आए। हालांकि, उन्होंने अपना मुंह काले कपड़े से ढक रखा था। (All Pics: Yogen shah)
अच्छी बात यह है कि पिछले लंबे समय से बीमार चल रहे इरफान खान एयरपोर्ट पर खींची गई इन तस्वीरों में फिट नजर आ रहे हैं।
इरफान ने ब्लू डेनिम के साथ फ्लावर प्रिंटेड ब्लू शर्ट में नजर आए। उन्होंने ब्लैक कलर की हैट भी पहन रखी थी।
जब एयरपोर्ट पर वह फटॉग्रफर्स के सामने पहुंचे तो उन्होंने अपने चेहरे पर ढंका काला कपड़ा हटा दिया।
पिछले महीने एक और तस्वीर सोशल मीडिया पर खूब वायरल हुई थी, जिसके बारे में कहा जा रहा था कि वह एयरपोर्ट पहुंचे इरफान की ही तस्वीर है। हालांकि, उन तस्वीरें में उनका चेहरा नजर नहीं आ रहा था, क्योंकि तस्वीरें पीछे से खींची गई थीं।
बता दें कि पिछले साल सोशल साइट के जरिए इरफान ने अपनी रेयर डिजीज (न्यूरोऐंडोक्राइन ट्यूमर) की खबर दी थी। इसके सआथ ही वह इलाज के लिए लंदन रवाना हो गए थे।
हालांकि, बीच-बीच में सोशल मीडिया पर वह आते रहे, लेकिन उनके हेल्थ को लेकर अब तक किसी तरह की पुख्ता जानकारी नहीं मिल पाई है।
ऐसी रिपोर्ट्स हैं कि इरफान खान जल्द ही 'हिंदी मीडियम 2' की शूटिंग शुरू कर सकते हैं।
यह फिल्म साल 2017 में आई फिल्म 'हिंदी मीडियम' की सीक्वल फिल्म है। इसके साथ ही इरफान के तिग्मांशु धूलिया की फिल्म में भी दिखाई देने की खबरें हैं।
चुपचाप भारत आए इरफान खान, त्रियंबकेश्वर मंदिर में की पूजा?
X
पिछले साल 15 मार्च को ऐक्‍टर इरफान खान ने खुलासा किया था कि उन्‍हें न्‍यूरोएंडोक्राइन ट्यूमर है। इसके बाद इलाज के लिए वह लंदन गए। इस दौरान वह कुछ समय के लिए भारत भी आए और उनकी एक तस्‍वीर भी सामने आई जिसमें वह प्रड्यूसर दिनेश विजन के ऑफिस से बाहर निकलते दिख रहे थे। कहा जाने लगा कि उनकी फिल्‍म से इरफान कमबैक करेंगे।अब हमारे सहयोगी मिरर को पता चला है कि इरफान अगले हफ्ते से राजस्‍थान में ऐक्‍ट्रेस राधिका मदन के साथ हिंदी मीडियम 2 की शूटिंग शुरू करेंगे। राधिका फिल्‍म में इरफान की बेटी के रोल में होंगी।इस खबर से जुड़े एक सूत्र ने बताया, 'इरफान और राधिका ने तैयारियां शुरू कर दी हैं और उन्‍हें पहले शेड्यूल के शुरू होने का इंतजार है। यह एक महत्‍वपूर्ण हिस्‍सा है जिसके बाद वे इंटरनैशनल शेड्यूल के लिए जाएंगे। पहले यूएस में शूटिंग की प्लानिंग थी लेकिन यह अब लंदन में होगी जिसके लिए टीम ने हाल ही में लोकेशन्‍स देख लिए हैं।'रिपोर्ट्स की मानें तो करीना कपूर फिल्‍म में लीड ऐक्‍ट्रेस के तौर पर नजर आ सकती हैं और वह अपनी आने वाली फिल्‍म 'गुड न्‍यूज' को खत्‍म करने के बाद इरफान और टीम को जॉइन करेंगी।बता दें, हाल ही में इरफान मुंबई एयरपोर्ट पर दिखे थे और फिर उन्‍होंने अपने चाहने वालों के नाम ट्विटर पर दिल को छू जाने वाला एक प्यारा सा संदेश लिखा था। उन्होंने अपने पोस्ट में लिखा, 'कहीं न कहीं हम जीत की चाहत में यह भूल जाते हैं कि किसी का प्यार पाना कितना महत्वपूर्ण है। जब हम असुरक्षित होते हैं तब हमें इसका एहसास होता है। मैं जिंदगी में रुक कर प्यार और सपॉर्ट के लिए आप सबका धन्यवाद करना चाहता हूं क्योंकि वास्तव में मुझे स्वस्थ होने में इससे मदद मिली है। इसलिए मैं वापस लौटा हूं ताकि मैं तहे दिल से आपका शुक्रिया अदा कर सकूं।'</p><a href='../../../Output/output.html'> Back to Output page </a> </body></html>