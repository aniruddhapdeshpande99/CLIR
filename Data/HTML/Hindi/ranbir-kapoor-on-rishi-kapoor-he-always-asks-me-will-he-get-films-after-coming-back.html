<!DOCTYPE html><html><body><h1>बेटे रणबीर से बार-बार पूछते हैं ऋषि कपूर, वापस लौटने पर मुझे फिल्मों में काम मिलेगा या नहीं?</h1><p><b>Authors : </b>No Author Specified</p><p><b>Published on : </b>02&#47;04&#47;2019, 12&#58;50&#58;53</p><p><b>Bollywood News: रणबीर कपूर बताते हैं कि जब भी पापा ( ऋषि कपूर ) से बातचीत होती है, वह बार-बार यही सवाल पूछते हैं कि बीमारी से ठीक होने के बाद लौटने पर उन्हें फिल्मों में काम मिलेगा या नहीं?</b></p><img src="https://navbharattimes.indiatimes.com/thumb/msid-68684306,width-650,resizemode-4/weather.jpg" width="500" height="600"><p>X
को हाल ही में फिल्म 'संजू' के लिए बेस्ट ऐक्टर के अवॉर्ड से नवाजा गया। रणबीर ने यह अवॉर्ड अपने पिता ऋषि कपूर को समर्पित करते हुए बताया कि वह जब भी पिता ऋषि कपूर से मिलते हैं, हाल-चाल के पूछने के तुरंत बाद वह काम की बात करने लगते हैं। वह बार-बार यही सवाल पूछते हैं कि बीमारी से ठीक होने के बाद जब वापस आएंगे तो उन्हें फिल्मों में मिलेगा या नहीं।रणबीर बताते हैं, 'इस अवॉर्ड को अपनी जिंदगी के खास शख्स को समर्पित करना चाहूंगा, अपने पापा से शुरुआत करता हूं। वह अभी थोड़े मुश्किल वक्त से गुजर रहे हैं, लेकिन मैंने सुना है कि मुश्किल वक्त आपको बहुत कुछ सिखाता है। मैं उनसे जब भी बात करता हूं, वह हमेशा फिल्मों के बारे में बात करते हैं। वह बार-बार पूछते हैं यह फिल्म कैसी है? वह फिल्म कैसा कर रही है? उस फिल्म की परफॉर्मेंस कैसी है? तुम इस सीन में क्या कर रहे हो?'रणबीर आगे बताते हैं, 'इसके अलावा वह मुझसे पूछते हैं कि क्या वापस आने पर उन्हें फिर से फिल्में मिलेंगी? क्या लोग उन्हें फिल्में ऑफर करेंगे? क्या वह फिल्मों में काम कर पाएंगे?' रणबीर का यह स्पीच सुन कई लोगों की आंखों में आंसू आ गए। कपूर खानदान के सबसे गुस्सैल ऋषि कपूर बड़ी बेबाकी से अपनी बात कहते हैं। मीडिया से बातचीत के दौरान अक्सर वह गुस्से में ही नजर आते हैं।वह मीडिया के सामने बेटे रणबीर को भी डपटने में पीछे नहीं रहते हैं। अपनी नाराजगी साफ-साफ जाहिर करने में वह विश्वास रखते हैं। काम के मामले में ऋषि कपूर बेहद सतर्क रहते हैं। किसी भी किरदार को जीने से पहले उसकी तह तक जाना और उसे समझना उनकी खासियत है। पिछली मिस्टर कपूर फिल्म '102 नॉट आउट' में अमिताभ बच्चन के साथ नजर आए थे। फिल्म में उन्होंने 80 साल के सनकी और गंभीर बेटे का रोल निभाया था।ऋषि कपूर यूएस में अपना इलाज करवा रहे हैं। अभी तक ऋषि कपूर की बीमारी के बारे में उनके परिवार ने कोई खास जानकारी नहीं दी गई है और परिवार का कोई भी सदस्य इस बारे में बात करने से बचता रहता है। हाल ही में एक इवेंट में पहुंचे रणबीर कपूर से ऋषि कपूर की तबीयत के बारे में पूछा गया था तो जवाब में उन्होंने कहा कि अब ऋषि कपूर की तबीयत काफी अच्छी है, वह मुंबई, अपनी फैमिली और अपने काम को मिस करते हैं। रणबीर ने यह भी बताया कि उन्हें उम्मीद है कि जल्द ही वह घर वापस लौट आएंगे।</p><a href='../../../Output/output.html'> Back to Output page </a> </body></html>