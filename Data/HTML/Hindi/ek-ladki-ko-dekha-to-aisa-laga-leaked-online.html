<!DOCTYPE html><html><body><h1>ऑनलाइन लीक हो गई सोनम कपूर की 'एक लड़की को देखा तो ऐसा लगा'</h1><p><b>Authors : </b>No Author Specified</p><p><b>Published on : </b>03&#47;02&#47;2019, 13&#58;17&#58;18</p><p><b>Bollywood News: बीते दिनों बड़े बजट की कई फिल्में ऑनलाइन लीक हो गई। 'मणिकर्णिका', 'सिंबा', 'जीरो', 'उरी' के बाद अब अनिल कपूर और सोनम कपूर स्टारर 'एक लड़की..'. भी ऑनलाइन लीक हो गई है।</b></p><img src="https://navbharattimes.indiatimes.com/thumb/msid-67799834,width-650,resizemode-4/weather.jpg" width="500" height="600"><p>X
कोशिशों को बावजूद बॉलिवुड की बड़ी बजट की फिल्में ऑनलाइन लीक होने से बच नहीं पा रही हैं। 'मणिकर्णिका' के बाद अब इस हफ्ते रिलीज हुई फिल्म 'एक लड़की को देखा तो ऐसा लगा' भी ऑनलाइन लीक हो गई है। इससे पहले पाइरेसी के लिए कुख्यात साइट तमिल रॉकर्स लगातार कई बड़ी फिल्में लीक कर चुका है।बता दें कि बीते दिनों 'मणिकर्णिका', 'उरी', 'द ऐक्सिडेंटल प्राइममिनिस्टर', 'जीरो', 'सिंबा' जैसी फिल्में ऑनलाइन लीक हो गई थीं। पाइरेसी के कारण फिल्ममेकर्स काफी चिंता में हैं। उरी के मेकर्स ने तो बाकायदा टॉरेंट पर खुद ही एक विडियो अपलोड किया था जिसे देखकर शुरुआत में तो लगता है कि आप फिल्म देख रहे हैं लेकिन बाद में स्टार्स कहते हैं कि आपको फिल्म देखनी है तो थिअटर में जाइए। अब अनिल कपूर और सोनम कपूर स्टारर फिल्म 'एक लड़की को देखा तो ऐसा लगा भी लीक हो गई है।'इस फिल्म में अनिल और सोनम के अलावा राजकुमार राव और जूही चावला भी हैं। फिल्म थिअटर में अच्छा परफॉर्म कर रही है। फिल्म देखकर आने वाले दर्शक इसकी खूब तारीफ कर रहे हैं। ऐसे में फिल्म के लीक होने से मेकर्स को बड़ा नुकसान हो सकता है।</p><a href='../../../Output/output.html'> Back to Output page </a> </body></html>