<!DOCTYPE html><html><body><h1>शाहरुख खान ने बताया कि वह क्‍यूं बने 'मिले सुर मेरा तुम्‍हारा' के रीक्रिएटेड वर्जन का हिस्‍सा</h1><p><b>Authors : </b>No Author Specified</p><p><b>Published on : </b>25&#47;01&#47;2019, 18&#58;11&#58;12</p><p><b>Bollywood News:
26जनवरी को जब हम देश में गणतंत्र दिवस मना रहे होते हैं, तो उसी दिन गीत 'मिले सुर मेरा तुम्‍हारा' की सालगिरह भी मनाई जाती है। देश की विविधता को एकता में पिरोते हुए इस गीत को बनाया गया है। हाल ही में इसका रीक्रिएशन जारी किया गया है।</b></p><img src="https://navbharattimes.indiatimes.com/thumb/msid-67690024,width-650,resizemode-4/weather.jpg" width="500" height="600"><p>X
X
गणतंत्र दिवस यानी कि 26 जनवरी 1950, जिस दिन हमारे देश का कानून बना और संविधान प्रभाव में आया। उसी दिन भारत की अनेकता में एकता और यहां की संस्‍कृति-सभ्‍यता को दर्शाता हुआ एक गीत ' मिले सुर मेरा तुम्‍हारा ' भी अपनी सालगिरह मना रहा होता है। हाल ही में इस गीत का रीक्रिएटेड वर्जन तैयार किया गया और अब जारी किया जा रहा है। इसमें बॉलिवुड बादशाह शाहरुख खान भी शामिल हुए हैं। उन्‍होंने बताया कि इस गीत का हिस्‍सा बनना गर्व की बात तो है ही साथ ही एक और कारण है जिसके चलते वह इसमें शामिल हुए हैं।शाहरुख ने बताया कि जब उन्‍होंने इस गाने को पहली बार सुना तो उस वक्‍त वह 20 या 21 साल के रहे होंगे। तब से उन्‍हें इस गीत से काफी लगाव है। ऐसे में इसका हिस्‍सा बनना उनके लिए बेहद गर्व की बात है। हालांकि इसे आवाज सोनू निगम ने दी है और शाहरुख ने इसे गुनगुनाया है। उन्‍होंने बताया कि इसके अलावा एक और रीजन है कि उन्‍होंने अपने साथी कलाकारों के साथ इस गीत के रीक्रिएशन को खासा इंजॉय भी किया है। शाहरुख के अलावा इसमें अमिताभ बच्‍चन, अभिषेक बच्‍चन, ऐश्‍वर्या , सलमान खान, आमिर खान, जूही चावला सहित बॉलिवुड के कई अन्‍य कलाकारों ने काम किया है।बता दें कि इस गीत का मूल संस्‍करण पंडित भीमसेन जोशी ने गाया था। उस समय इसका प्रीमियर 5 अगस्‍त 1988 को दूरदर्शन पर हुआ था। उस संस्‍करण में बॉलिवुड शहंशाह कहे जाने वाले अमिताभ बच्‍चन, लता मंगेशकर, कमल हासन, बालामुरलीकृष्‍णन और प्रकाश पादुकोण सहित अन्‍य ने काम किया था।</p><a href='../../../Output/output.html'> Back to Output page </a> </body></html>