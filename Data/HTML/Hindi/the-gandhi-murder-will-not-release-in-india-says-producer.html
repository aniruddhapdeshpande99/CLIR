<!DOCTYPE html><html><body><h1>प्रड्यूसर बोलीं, 'भारत में रिलीज नहीं होगी The Gandhi Murder'</h1><p><b>Authors : </b>No Author Specified</p><p><b>Published on : </b>24&#47;01&#47;2019, 08&#58;37&#58;44</p><p><b>Bollywood News: महात्मा गांधी की हत्या पर बनी फिल्म The Gandhi Murder की रिलीज भारत में टाल दी गई है। फिल्म की प्रड्यूसर लक्ष्मी आर अय्यर ने बताया है कि कुछ लोगों ने फिल्म रिलीज किए जाने पर शारीरिक हमले की धमकी दी है। पूरी दुनिया में यह फिल्म 30 जनवरी को रिलीज हो रही है।</b></p><img src="https://navbharattimes.indiatimes.com/thumb/msid-67665840,width-650,resizemode-4/weather.jpg" width="500" height="600"><p>X
हत्या पर बनी फिल्म ' The Gandhi Murder ' इस साल उनकी पुण्यतिथि 30 जनवरी को पूरी दुनिया में रिलीज हो रही है लेकिन भारत में इस फिल्म को रिलीज किया जाना टाल दिया गया है। फिल्म की प्रड्यूसर लक्ष्मी आर. अय्यर का कहना है कि कुछ 'खास तत्वों' ने इस फिल्म को रिलीज किए जाने पर फिल्ममेकर्स को धमकी दी है।अय्यर ने मीडिया को बताया, 'हमने भारत में फिल्म ' द गांधी मर्डर ' को रिलीज किए जाने का इरादा छोड़ दिया है। भारत एक बहुत बड़ा बाजार है और यहां हर तरह के लोग हैं। दुर्भाग्यवश, कुछ लोगों ने फिल्म को रिलीज किए जाने पर प्रड्यूसर्स पर शारीरिक हमले की धमकी दी है।'उन्होंने कहा, 'फिल्म को पिछले साल ही सेंट्रल बोर्ड ऑफ फिल्म सर्टिफिकेशन ने पास कर दिया है। यह किसी भी तरह से एकतरफा फिल्म नहीं है। अगर भारतीय सच जानने के प्रति अधिक उत्सुक हैं, तो यह सही समय नहीं है।' फिल्म में अमेरिकी अभिनेता स्टीफन लैंग और दिवंगत अभिनेता ओम पुरी के अलावा कई अन्य कलाकार शामिल हैं। धमकी के बारे में पूछे जाने पर अय्यर ने कहा, 'ये अनजान लोग हैं और अनजान नंबरों से काल करते हैं। धमकी देने वाले प्रड्यूसर्स के परिवार, अन्य कारोबार से अच्छी तरह परिचित हैं।'</p><a href='../../../Output/output.html'> Back to Output page </a> </body></html>