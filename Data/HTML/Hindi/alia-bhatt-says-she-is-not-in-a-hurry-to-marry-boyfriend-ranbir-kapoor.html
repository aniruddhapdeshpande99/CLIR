<!DOCTYPE html><html><body><h1>आलिया भट्ट की हो चुकी है शादी, खुद खोला राज!</h1><p><b>Authors : </b>No Author Specified</p><p><b>Published on : </b>20&#47;02&#47;2019, 08&#58;20&#58;35</p><p><b>Bollywood News: आलिया भट्ट और रणबीर कपूर के रिश्ते को उनके परिवारों से भी मंजूरी मिल चुकी है। ऐसे में अटकलें लगाई जा रही थीं कि यह कपल जल्द ही शादी करेगा। इस बारे में सवाल किए जाने पर आलिया ने रिऐक्शन दिया।</b></p><img src="https://navbharattimes.indiatimes.com/thumb/msid-67037182,width-650,resizemode-4/weather.jpg" width="500" height="600"><p>रणबीर कपूर से लड़ाई की खबरों पर आलिया ने तोड़ी चुप्पी
X
आलिया भट्ट और रणबीर कपूर के रोमांस के चर्चे काफी दिनों से हो रहे हैं। इसी बीच महेश भट्ट ने उस बात को कंफर्म कर दिया, जिसका आलिया के फैंस इतने दिनों से इंतजार कर रहे थे।
हाल ही में एक इंटरव्यू में महेश भट्ट ने न सिर्फ यह बात मानी कि उनकी बेटी किसी बॉलिवुड हीरो को डेट कर रही है बल्कि यह भी बताया कि आलिया को प्यार हुआ है।
महेश भट्ट आलिया की पसंद रणबीर को भी यह कहते हुए अप्रूवल दे चुके हैं कि उन्हें रणबीर पसंद हैं और वह 'बढ़िया लड़का' है।
महेश भट्ट ने यह भी बताया कि दोनों को अपने रिलेशनशिप को आगे किस तरह से बढ़ाना है इस पर वे ही फैसला लेंगे।
आलिया और रणबीर की शादी की खबरों पर महेश भट्ट ने बताया कि दोनों कोर्ट मैरिज करना चाहते हैं या और किसी तरह से, इस बारे में वह नहीं बता सकते। यह सब इसी बात पर निर्भर करता है कि उनका रिलेशन आगे कैसा चलता है।
इसी बीच उम्मीद जताई जा रही है कि आलिया भट्ट रणबीर कपूर के पैरंट्स के साथ क्रिसमस यूएस में मनाएंगी। बता दें कि रणबीर की फैमिली भी आलिया को काफी पसंद करती है।
ऐक्ट्रेस आलिया भट्ट और रणबीर कपूर अपने रिश्ते को खुलकर सबके सामने स्वीकार कर चुके हैं। हालांकि, ऐसी खबरें आई थीं कि दोनों के बीच में अनबन चल रही है, लेकिन हाल ही में एक इंटरव्यू के दौरान आलिया ने ऐसी किसी भी बात से इनकार कर दिया। इसी दौरान उन्होंने रणबीर से शादी के प्लान पर भी अपनी बात रखी।आलिया भट्ट ने रणबीर कपूर से शादी के बारे में सवाल पूछे जाने पर कहा कि दोनों फिलहाल रिलेशनशिप फेज को इंजॉय कर रहे हैं। उन्होंने कहा कि उन्हें रणबीर से शादी करने की कोई जल्दी नहीं है। बार-बार शादी के बारे में बातें होने पर आलिया ने कहा कि उन्हें समझ नहीं आता कि लोग ऐसे टॉपिक के बारे में बातें क्यों करते रहते हैं।आलिया ने यह भी कहा कि अभी वह शादी जैसा बड़ा फैसला लेने के लिए बहुत यंग हैं। अगर उन्हें लगता है कि रणबीर के साथ उन्हें स्ट्रॉन्गर बॉन्ड की जरूरत है तो दोनों मिलकर इस बारे में निर्णय लेंगे। इतना ही नहीं आलिया ने यह भी कहा कि फिलहाल तो वह सिर्फ अपने काम के साथ मैरिड हैं और उन्हें खुशी है कि उनकी रिलेशनशिप अच्छी चल रही है।कुछ दिनों पहले फिल्म 'गली बॉय' की स्पेशल स्क्रीनिंग रखी गई थी, जिसमें आलिया और रणबीर साथ में पहुंचे थे। इस दौरान एक विडियो सामने आया था जिसमें आलिया के कुछ कहने पर रणबीर गुस्सा होते दिखाई दे रहे थे। विडियो के सामने आने के बाद इस स्टार कपल के रिश्ते में अनबन को लेकर चर्चा शुरू हो गई थी।इस बारे में बात करते हुए आलिया ने कहा कि उनके और रणबीर के बीच सब ठीक है। उन्होंने तो साथ में वैलंटाइंस भी मनाया। आलिया ने कहा कि इस तरह की खबरें महज अफवाह हैं।</p><a href='../../../Output/output.html'> Back to Output page </a> </body></html>