<!DOCTYPE html><html><body><h1>तो मान लें कि आप रणवीर सिंह के साथ रिलेश‍नशिप में हैं!</h1><p><b>Authors : </b>No Author Specified</p><p><b>Published on : </b>26&#47;01&#47;2019, 17&#58;32&#58;42</p><p><b>Bollywood News: बॉलिवुड में हाल ही में हुई ऐक्‍टर रणवीर सिंह और ऐक्‍ट्रेस दीपिका पादुकोण की शादी काफी चर्चा में रही। इसके पीछे की वजह दो तरह की रस्‍मों से शादी होना तो थी ही। साथ ही शादी के कई रिसेप्‍शन भी खास रहे। इसके अलावा है एक बेहद खास बात। आइए जानते हैं।</b></p><img src="https://navbharattimes.indiatimes.com/thumb/msid-67702537,width-650,resizemode-4/weather.jpg" width="500" height="600"><p>ऐक्‍टर रणवीर सिंह और ऐक्‍ट्रेस दीपिका पादुकोण के बीच कितना ज्‍यादा प्‍यार है। यह तो सभी जानते हैं। इसके लेकर खुद दीपिका भी कई बार कह चुकी हैं कि रणवीर उनसे कितनी मोहब्‍बत करते हैं। इसके अलावा कुछ बातें भी हैं जिन्‍हें देखकर आपको इनके बीच के प्‍यार का अहसास होने लगता है। ऐसे में अगर आप भी चाहती हैं कि आपका बॉयफ्रेंड भी ऐक्‍टर रणवीर सिंह जैसा ही प्‍यार करने वाला हो तो बस ये पांच बातें हैं। इन्‍हें नोटिस कीजिए। अगर ऐसा हुआ तो ऐक्‍टर रणवीर सिंह न सही लेकिन आप मान लीजिए कि आप भी रणवीर सिंह के साथ ही रिलेशनशिप में हैं।रणवीर और दीपिका जब भी एक साथ देखें जाते हैं। रणवीर की नजरें कभी भी अपनी पत्‍नी दीपिका से नहीं हटतीं। यूं लगता है कि जैसे वह उनके हर अंदाज को अपने दिल में बसा लेना चाहते हैं। वह दुनिया क्‍या कहेगी? इसकी परवाह किए बिना बस दीपिका को देखते हैं। कभी उन्‍हें मुस्‍कुराते हुए, कभी खिलखिलाते हुए। उनकी नजरें बस दीपिका पर ही टिकीं रहती हैं।मीडिया रिपोर्ट्स के मुताबिक रणवीर सिंह खुद बताते हैं कि महज छह महीने में ही उन्‍हें यह अहसास हो गया था कि दीपिका उनके लिए कितनी खास हैं। इसके बाद उन्‍होंने डेटिंग शुरू कर दी फिर तो सिलसिला ही शुरू हो गया रणवीर की मोहब्‍बत का। कभी हग तो कभी किस के जरिए वह दीपिका को अहसास कराते ही रहते कि रणवीर को उनकी कितनी फिक्र है। साथ ही वह दीपिका को कितना प्‍यार करते हैं।अच्‍छी रिलेशनशिप के लिए जरूरी है कि आप अपने पार्टनर पर पूरी तरह से यानी कि आंखें बंद करके भरोसा करें। रणवीर सिंह ने भी ऐसा ही किया। बता दें कि उनकी शादी की पूरी प्‍लॉनिंग क्‍या और कैसे होगा? यह सारा आइडिया दीपिका पादुकोण का ही था। तो अगर आपका पार्टनर भी आप पर इतना भरोसा दिखाए तो समझ लीजिए कि आपका प्‍यार भी रणवीर सिंह है।आजकल के वक्‍त में जहां लिव इन रिलेशनशिप बेहद कॉमन है। वहीं रणवीर सिंह शादी में भरोसा रखते हैं। उन्‍होंने बताया कि वह दीपिका उनकी पत्‍नी है, इसे लेकर वह खुद को खुशकिस्‍मत समझते हैं। इसके अलावा जहां शादी के बाद लड़कियों का सरनेम चेंज होने की परंपरा है। वहीं रणवीर को अपना सरनेम चेंज करने यानी कि रणवीर‍ सिंह पादुकोण कहलाने से कोई ऐतराज नहीं है।</p><a href='../../../Output/output.html'> Back to Output page </a> </body></html>