<!DOCTYPE html><html><body><h1>जानें, 'डॉन 3' से शाहरुख खान को किसने किया रिप्लेस!</h1><p><b>Authors : </b>No Author Specified</p><p><b>Published on : </b>08&#47;04&#47;2019, 21&#58;02&#58;51</p><p><b>Bollywood News: क्या फिल्म इंडस्ट्री के बादशाह शाहरुख खान की कुर्सी खतरे में हैं? क्या किसी की पैनी नजर किंग खान के किंगडम पर गड़ी हैं? जरा सोचिए किंग खान के किंगडम में अपने पंचो से झपट्टा मारने वाला आखिर कौन हो सकता है?</b></p><img src="https://navbharattimes.indiatimes.com/thumb/msid-68782736,width-650,resizemode-4/weather.jpg" width="500" height="600"><p>X
खान के किंगडम में सेंध लगाना मुश्किल ही नहीं नामुमकिन है, लेकिन बॉलिवुड के गलियारों में एक खबर आग की तरह फैल रही है और यह खबर है शाहरुख खान के किंगडम में किसी ने सेंधमारी की है। कौन है... जिसने शाहरुख की सुपरहिट फ्रेंचाइज फिल्म ' Don 3 ' को उनके सामने से झपट लिया है। शाहरुख के हलक में हाथ डालकर, उनका निवाला छीनने वाला शख्स कौन है।इन दिनों शाहरुख खान और फरहान अख्तर की सुपरहिट फिल्म ' डॉन 3 ' के बनने की खबर जोर-शोर से आ रही है। 'डॉन' के निर्माता ने एक बातचीत में कहा था कि इन दिनों फिल्म की कहानी पर काम चल रहा है, जैसे ही स्क्रिप्ट पूरी तरह तैयार हो जाएगी... फिल्म की शूटिंग भी शुरू कर दी जाएगी। अब खबर आ रही है कि ' डॉन 3' में शाहरुख खान की जगह रणवीर सिंह को फाइनल किया गया है।अगर 'डॉन 3' में शाहरुख की जगह रणवीर सिंह की कास्टिंग की खबर सच साबित होती है तो वह दिन दूर नहीं जब बादशाह की कुर्सी पर रणवीर अपना हक जमा बैठेंगे। वैसे अब तक 'डॉन 3' में शाहरुख को रिप्लेस करने को लेकर न तो शाहरुख की और से कोई बयान आया है और न ही 'डॉन' के मेकर्स ने कुछ कन्फर्म किया है।वैसे फरहान अख्तर और 'डॉन' के निर्माता रितेश सिदवानी का रिश्ता रणवीर सिंह के साथ बहुत गहरा है। रणवीर की सुपरहिट फिल्म 'गली बॉय' के निर्माता भी रितेश सिदवानी ही थे। फरहान अख्तर और उनके परिवार के साथ रणवीर की नजदीकियां जगजाहिर हैं। इस तरह की खबर पर सिर्फ कयास ही लगाए जा सकते हैं। अगर रणवीर ने शाहरुख को रिप्लेस नहीं किया है तो यह भी संभव है कि 'डॉन' के तीसरे भाग में शाहरुख के साथ-साथ रणवीर को भी कास्ट किया गया होगा। वैसे शाहरुख खुद भी मानते हैं कि डॉन को रिप्लेस करना मुश्किल ही नहीं, नामुमकिन है।फरहान अख्तर की फ्रेंचाइजी फिल्म 'डॉन' अमिताभ बच्चन की सुपरहिट फिल्म 'डॉन' का रीमेक है। इस सीरीज की पहली फिल्म 2006 में आई थी, जिसमें शाहरुख खान और प्रियंका चोपड़ा ने मुख्य भूमिका निभाई थी। फिल्म में अर्जुन रामपाल और बमन ईरानी ने भी अहम किरदार निभाया था। इस फिल्म के प्रड्यूसर रितेश सिधवानी थे। फिल्म सफल रही और इस सीरीज की दूसरी फिल्म 'डॉन 2' दिसंबर 2011 में रिलीज़ की गई, जिसमें शाहरुख खान, लारा दत्ता, प्रियंका चोपड़ा, बमन ईरानी और दिवंगत अभिनेता ओम पुरी थे। दूसरी बार भी फिल्म को जोरदार सफलता मिली और तभी फिल्म के मेकर्स ने तय कर लिया था कि एक दमदार कहानी के साथ 'डॉन' को फिर सामने लाएंगे।'डॉन 3' में रणवीर सिंह मुख्य भमिका में नजर आ सकते हैं, सामने आ रहीं खबरों की मानें तो शाहरुख ने इस फिल्म के अगले भाग में काम करने से खुद इनकार कर दिया है। 'जीरो' की असफलता के बाद शाहरुख बहुत ही सोच-समझ कर कदम रख रहे हैं। शाहरुख के फिल्म से बाहर होने के बाद मेकर्स रणवीर सिंह पर भरोसा जता रहे हैं।</p><a href='../../../Output/output.html'> Back to Output page </a> </body></html>