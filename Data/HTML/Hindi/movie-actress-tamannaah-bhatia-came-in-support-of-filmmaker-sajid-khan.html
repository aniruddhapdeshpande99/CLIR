<!DOCTYPE html><html><body><h1>साजिद खान के बचाव में तमन्‍ना भाटिया, कहा-उन्‍होंने कभी मेरे साथ बुरा व्‍यवहार नहीं किया</h1><p><b>Authors : </b>No Author Specified</p><p><b>Published on : </b>17&#47;03&#47;2019, 19&#58;05&#58;06</p><p><b>Bollywood News: बता दें, फिल्‍ममेकर साजिद खान बीते कुछ समय से मीटू मूवमेंट के कारण सुर्खियों में हैं। अब तक कई महिलाओं ने साजिद पर दुर्व्‍यवहार का आरोप लगाया है। न सिर्फ इन घटनाओं से उनकी फैमिली के लोग नाखुश थे बल्‍कि उनकी ड्यूटी से भी उन्‍हें निकाल दिया गया।</b></p><img src="https://navbharattimes.indiatimes.com/thumb/msid-67058084,width-650,resizemode-4/weather.jpg" width="500" height="600"><p>तमन्ना भाटिया ने कहा, इस हीरो को कैमरे के सामने किस करने के लिए हैं तैयार
X
'हाउसफुल', 'हमशकल्‍स', 'हिम्‍मतवाला' और 'हे बेबी' जैसी फिल्‍में दे चुके फिल्‍ममेकर साजिद खान बीते कुछ समय से मीटू मूवमेंट के कारण सुर्खियों में हैं। अब तक कई महिलाओं ने साजिद पर दुर्व्‍यवहार का आरोप लगाया है। न सिर्फ इन घटनाओं से उनकी फैमिली के लोग नाखुश थे बल्‍कि उनकी ड्यूटी से भी उन्‍हें निकाल दिया गया।साजिद पर लगे आरोपों पर हाल ही में ऐक्‍ट्रेस तमन्‍ना भाटिया ने उनका बचाव किया। दोनों ने फिल्‍म 'हिम्‍मतवाला' में साथ काम किया था। ऐक्‍ट्रेस ने इंटरव्‍यू के में कहा, 'मेरे लिए हमेशा स्‍क्रिप्‍ट और किस तरह की फिल्‍म में काम कर रही हूं, यह जरूरी होता है। जब मैंने साजिद के साथ काम किया तो दुर्भाग्‍यवश हमारी फिल्‍मों ने अच्‍छा परफॉर्म नहीं किया। उन्‍होंने मेरे साथ कभी भी बुरा व्‍यवहार नहीं किया और मैं उनके साथ काम के दौरान पूरी तरह सहज थी।'जहां तमन्‍ना फिल्‍ममेकर के सपॉर्ट में आ गईं, वहीं बीते दिनों ऐक्‍ट्रेस विद्या बालन ने कहा था कि वह दोबारा साजिद के साथ काम नहीं करेंगी। विद्या के बयान पर तमन्‍ना ने जवाब देते हुए कहा, 'सबका अलग-अलग अनुभव है और सभी को अपनी राय रखने और अनुभव शेयर करने का हक है। अगर विद्या का अनुभव बुरा रहा है तो इस तरह रिऐक्‍ट करना उनके लिए नॉर्मल है।'वर्कफ्रंट की बात करें तो तमन्‍ना अब कंगना रनौत की फिल्‍म 'क्‍वीन' के तमिल रीमेक में नजर आएंगी। फिल्‍म का टाइटल 'दिस इज महालक्ष्‍मी' रखा गया है। इसके अलावा वह 'देवी 2' व कुछ दूसरी फिल्‍मों में भी दिखेंगी।</p><a href='../../../Output/output.html'> Back to Output page </a> </body></html>