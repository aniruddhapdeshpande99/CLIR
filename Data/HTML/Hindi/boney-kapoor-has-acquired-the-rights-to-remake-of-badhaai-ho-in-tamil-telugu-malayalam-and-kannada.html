<!DOCTYPE html><html><body><h1>बोनी कपूर चार भाषाओं में बना रहे हैं Badhaai ho का रीमेक</h1><p><b>Authors : </b>No Author Specified</p><p><b>Published on : </b>19&#47;03&#47;2019, 12&#58;06&#58;28</p><p><b>Bollywood News: पिछले साल जंगली पिक्चर्स प्रॉडक्शन की फिल्म 'बधाई हो' ने बॉक्स ऑफिस पर जमकर अपना जादू चलाया और अब प्रड्यूसर बोनी कपूर ने इस फिल्म का राइट्स ले लिया है, जिसे 4 अलग भाषाओं में रिलीज़ की जाएगी।</b></p><img src="https://navbharattimes.indiatimes.com/thumb/msid-68476818,width-650,resizemode-4/weather.jpg" width="500" height="600"><p>पिछले साल क्रिटिक्स से लेकर दर्शकों की जमकर तारीफें लूट चुकी कॉमिडी ड्रामा फिल्म 'बधाई हो' की साउथ रीमेक की तैयारी चल रही है। जी हां, खबर है कि प्रड्यूसर बोनी कपूर को जंगली प्रॉडक्शन की इस फिल्म के राइट्स मिल चुके हैं, जिसे तमिल, तेलुगू, मलयालम और कन्नड़ चार अलग-अलग भाषाओं में रिलीज़ किया जाएगा।बता दें कि यह ओरिजनल फिल्म 25 साल के एक लड़के ( आयुष्मान खुराना ) की कहानी है, जो दिल्ली का रहने वाला है और उसे पता चलता है कि इतने सालों बाद उसकी मां फिर से प्रेग्नेंट हैं। इसमें दिखाया गया है कि मिडल ऐज में पैरंट्स की प्रेग्नेंसी से फैमिली पर क्या असर पड़ता है। फिल्म में आयुष्मान की मां का रोल निभाया है नीना गुप्ता ने और पिता की भूमिका में दिखे हैं गजराज राव, जिन्होंने अपने-अपने किरदारों में अपनी ऐक्टिंग से जान फूंक दी। इस फिल्म में सान्या मल्होत्रा आयुष्मान की गर्लफ्रेंड की भूमिका में नजर आई हैं और सुरेखा सीकरी बनी हैं इस परिवार की एक कड़क दादी मां। फिल्म साल 2018 की बेहतरीन और ब्लॉकबस्टर फिल्मों में से एक साबित हुई। जंगली पिक्चर और क्रोम पिक्चर की इस फिल्म को डायरेक्ट किया है अमित रवीन्द्रनाथ शर्मा ने और इसके प्रड्यूसर हैं विनीत जैन, अमित रवीन्द्रनाथ शर्मा, आलिया सेन शर्मा और हेमंत भंडारी है और को-प्रड्यूसर हैं प्रीति साहणी।बोनी कपूर ने मिरर को कन्फर्म करते हुए बताया कि उन्हें इस फिल्म के लिए सभी साउथ इंडियन भाषाओं के राइट्स मिल चुके हैं। उन्होंने कहा कि यह एक ऐसी फिल्म है, जो हर तबके के दर्शकों को पसंद आई है और इसीलिए वह इस फिल्म को बनाने को लेकर काफी इच्छुक हैं। बोनी ने कहा, 'फिल्म के हिन्दी वर्जन ने देश भर में ही नहीं विदेशों में भी काफी बेहतर परफॉर्म किया है और मैं कॉन्फिडेंट हूं कि इस फिल्म के साउथ वर्जन को भी उतना ही अच्छा रिस्पॉन्स मिलेगा। अभी मैंने यह तय नहीं किया है कि पहले मैं इसका तमिल वर्जन लॉन्च करूंगा या फिर तेलुगू। हालांकि, फिल्म को लेकर काम जारी है।'</p><a href='../../../Output/output.html'> Back to Output page </a> </body></html>