<!DOCTYPE html><html><body><h1>Uri:The Surgical Strike box office collection: 'उरी की कमाई 'बाहुबली' के करीब पहुंची</h1><p><b>Authors : </b>No Author Specified</p><p><b>Published on : </b>11&#47;02&#47;2019, 16&#58;44&#58;59</p><p><b>Bollywood News: 'उरी: द सर्जिकल स्ट्राइक' पांच हफ्ते में 200 करोड़ से ज्यादा की कमाई कर चुकी है और यह कलेक्शन लगभग उतना ही है जितना 'बाहुबली: द कन्क्लूज़न' ने पांचवें हफ्ते में कमाई थी।</b></p><img src="https://navbharattimes.indiatimes.com/thumb/msid-67943391,width-650,resizemode-4/weather.jpg" width="500" height="600"><p>Uri - The Surgical Strike collections: विकी कौशल और यामी गौतम के लीड रोल वाली फिल्म ' उरी: द सर्जिकल स्ट्राइक ' पिछले 4 हफ्तों से बॉक्स ऑफिस पर बेहतरीन प्रदर्शन कर रही है और पांचवां हफ्ता भी शानदार रहा है। फिल्म पांच वीक में 200 करोड़ से ज्यादा की कमाई कर चुकी है।boxofficeindia.com की रिपोर्ट की मानें को फिल्म ने पांचवें वीक में कुल मिलाकर 12 करोड़ की कमाई कर ली है और यह कलेक्शन लगभग उतना ही है जितना ' बाहुबली: द कन्क्लूज़न ' ने पांचवें हफ्ते में कमाई थी।फिल्म 'उरी' को अभी भी दर्शकों का पॉजिटिव रिस्पॉन्स मिल रहा है और यह फिल्म भीड़ जुटाने में कामयाब हो रही है। फिल्म ने 'बाहुबली: द कन्क्लूज़न' के चौथे और पांचवें वीक की कमाई के रेकॉर्ड को जहां तोड़ दिया है वहीं यह आगे 'गदर: एक प्रेम कथा' को भी पीछे छोड़ सकती है।पांचवें वीकेंड के बाद 'उरी' की पूरी कमाई 212 करोड़ बताई जा रही है। सबसे ज्यादा कमाई करने वाली फिल्मों की लिस्ट में 11वें नंबर पर है 'उरी' और इस फिल्म से ऊपर यानी 10वें पोजिशन पर है 'सिंबा', जिसने इतने ही पीरियड में 240 करोड़ की कमाई कर डाली थी।पहला सप्ताह: 71,23,00,000 करीबदूसरा सप्ताह: 62,76,00,000 करीबतीसरा सप्ताह: 37,06,00,000 करीबचौथा सप्ताह: 29,30,00,000 करीबशुक्रवार: 2,25,00,000करीबशनिवार: 4,50,00,000 करीबरविवार: 5,25,00,000 करीबपांचवां सप्ताह: 12,00,00,000 करीब'उरी: द सर्जिकल स्ट्राइक' को साल 2019 की पहली ब्लॉकबस्टर फिल्म कही जा सकती है। बता दें कि यह फिल्म साल 2016 में भारतीय सेना द्वारा पाकिस्तान के कब्जे वाले में की गई सर्जिकल स्ट्राइक पर आधारित है। फिल्म का डायरेक्शन आदित्य धर ने किया है। यह फिल्म असली घटना पर आधारित है। पाठकों को याद होगा कि सितम्बर 2016 को भारतीय सेना ने एलओसी क्रॉस करके पाकिस्तान की सरजमीं पर उसी उरी अटैक का बदला लिया जिसमें भारतीय सेना के कई जवान शहीद हुए थे। यंग डायरेक्टर आदित्य धर की तारीफ करनी होगी कि उन्होंने फिल्म को पूरी तरह से ट्रैक पर रखते हुए अंत तक दर्शकों को बांध कर रखा।</p><a href='../../../Output/output.html'> Back to Output page </a> </body></html>