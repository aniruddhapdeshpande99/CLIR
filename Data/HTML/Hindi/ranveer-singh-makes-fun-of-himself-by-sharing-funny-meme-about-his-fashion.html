<!DOCTYPE html><html><body><h1>Ranveer Singh ने उड़ाया अपना मजाक, इंस्टाग्राम पर शेयर किया खुद पर बना फनी Meme</h1><p><b>Authors : </b>No Author Specified</p><p><b>Published on : </b>20&#47;04&#47;2019, 17&#58;43&#58;12</p><p><b>Bollywood News: रणवीर सिंह ने हाल ही में फिर साबित किया कि चाहे उनके फैशन को लेकर उन्हें कितना ही ट्रोल क्यों न किया जाए वह अपना बिंदास स्टाइलिंग अंदाज जारी रखेंगे।</b></p><img src="https://navbharattimes.indiatimes.com/thumb/msid-68967341,width-650,resizemode-4/weather.jpg" width="500" height="600"><p>X
ऐक्टर रणवीर सिंह अपने बिंदासपन के लिए जाने जाते हैं। चाहे फिल्म का सेट हो, कोई इवेंट हो या फिर सोशल मीडिया हो, वह हर जगह बिंदास अंदाज में ही नजर आते हैं। हाल ही में उनके इसी नेचर की झलक फिर तब देखने को मिली जब उन्होंने खुद ही अपने कपड़ों पर बने एक मीम को इंस्टाग्राम पर शेयर किया।दरअसल, रणवीर सिंह ने कुछ दिनों पहले एक फोटो इंस्टाग्राम पर फैन्स के साथ शेयर किया था, जिसमें वह ब्लू और रेड कॉम्बिनेशन वाले ट्रैक सूट पहने दिखे थे। तस्वीर सामने आते ही ट्रोल्स ने इस मौके को अपने हाथ से जाने नहीं दिया और तरह-तरह के मीम्स बनाते हुए रणवीर के कपड़ों का मजाक बनाना शुरू कर दिया।हालांकि इस ट्रोलिंग को लेकर रणवीर नाराज होने की जगह उसके मजे लेते दिखे। उन्होंने इंस्टाग्राम स्टोरी में एक मीम शेयर किया है जिसमें उनके कपड़ों और टॉइलट क्लीनर की तुलना की गई है। रणवीर ने न सिर्फ इसे शेयर किया बल्कि मजेदार स्टेटस भी लिखा।वैसे यह पहली बार नहीं है जब रणवीर ने ऐसा किया हो। इससे पहले भी वह कई बार खुद ही पर बने मीम्स को शेयर कर अपना मजाक उड़ा चुके हैं। ट्रोलिंग का खुद पर असर नहीं पड़ने देने के उनके इस ऐटिट्यूड की फैन्स भी जमकर तारीफ करते दिखते हैं।</p><a href='../../../Output/output.html'> Back to Output page </a> </body></html>