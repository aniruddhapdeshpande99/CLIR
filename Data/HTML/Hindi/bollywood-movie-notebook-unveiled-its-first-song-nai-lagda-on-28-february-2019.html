<!DOCTYPE html><html><body><h1>28 फरवरी को खुलेगा 'नोटबुक' का एक और पेज, लॉन्‍च होगा पहला म्‍यूजिकल ट्रैक 'नई लगदा'</h1><p><b>Authors : </b>No Author Specified</p><p><b>Published on : </b>25&#47;02&#47;2019, 20&#58;41&#58;20</p><p><b>Bollywood News: बॉलिवुड में एक साथ डेब्‍यू कर रहे जहीर इकबाल और प्रनूतन की फिल्‍म 'नोटबुक' के ट्रेलर को दर्शकों का खूब प्‍यार मिला। इसके अलावा इसे क्रिटिक्‍स ने भी खूब अप्रीशियेट किया है। इसके बाद 'नोटबुक' का एक और पन्‍ना खुलने वाला है।</b></p><img src="https://navbharattimes.indiatimes.com/thumb/msid-68156837,width-650,resizemode-4/weather.jpg" width="500" height="600"><p>मार्च 2019 में रिलीज होंगी ये फिल्‍में
X
सलमान खान फिल्‍म के बैनर तले बनीं फिल्‍म ' नोटबुक ' के ट्रेलर को दर्शकों का खूब प्‍यार मिल रहा है। इसे देखते हुए मेकर्स ने 'नोटबुक' के कुछ और पन्‍ने खोलने की तैयारी की है। जहां दर्शकों को फिल्‍म में खूबसूरत वादियों में फिल्‍माई गई प्‍यार की धुन सुनाने और दिखाने की तैयारी की जा रही है। इसमें आपको ऐक्‍टर जहीर इकबाल और ऐक्‍ट्रेस प्रनूतन की जबरदस्‍त केमिस्‍ट्री देखने को मिलेगी।मीडिया रिपोर्ट्स के मुताबिक मेकर्स फिल्‍म ने फिल्‍म का पहला ट्रैक 'नई लगदा' अनवील करने की तैयारी कर ली है। खूबसूरत धुन पर बना यह एक लव सॉन्‍ग है। इसे 28 फरवरी 2019 को लॉन्‍च किया जाएगा। बता दें कि सलमान खान फिल्म के बैनर तले बनी ये फिल्म कश्मीर के बैकग्राउंड पर आधारित है। ट्रेलर के मुताबिक ये दो स्कूल टीचर की एक लव स्टोरी है। इस फिल्‍म में कबीर (जहीर इकबाल) एक टीचर के रोल में हैं। जिन्हें फिरदौस (प्रनूतन) से प्यार हो जाता है।प्रनूतन उसी स्कूल में पहले टीचर थी। हालांकि, लड़के न लड़की की आवाज भी नहीं सुनी है न ही उसे देखा है। लड़की की शादी होने वाली होती है इसी वजह से उसे स्कूल छोड़ना पड़ता है। लड़की को लड़के के बारे में पता चलने के बाद धीरे-धीरे दोनों के बीच नोटबुक के जरिए मेसेजिंग शुरू होती है।बता दें कि 'नोटबुक' की शूटिंग कश्मीर की खूबसूरत वादियों में हुई है। इस फिल्म को नेशनल अवॉर्ड जीत चुके डायरेक्टर नितिन कक्कड़ ने डायरेक्ट किया है। फिल्म के लीड एक्टर जहीर इकबाल के पिता कंस्ट्रक्शन बिजनेस से ताल्लुक रखते हैं। इसके अलावा वह और सलमान खान बेस्ट फ्रेंड भी हैं। वहीं प्रनूतन भी सलमान के दोस्‍त मोहनीश बहल की बेटी हैं।</p><a href='../../../Output/output.html'> Back to Output page </a> </body></html>