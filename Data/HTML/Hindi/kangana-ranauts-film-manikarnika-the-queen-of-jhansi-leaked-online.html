<!DOCTYPE html><html><body><h1>'ठाकरे’ के बाद अब कंगना की 'मणिकर्णिका' इंटरनेट पर हुई लीक</h1><p><b>Authors : </b>No Author Specified</p><p><b>Published on : </b>27&#47;01&#47;2019, 01&#58;13&#58;35</p><p><b>Bollywood News: इंटरनेट पर फिल्मों के लीक होने का सिलसिला थम नहीं रहा है। कुछ दिनों पहले रिलीज हुई नवाज़ुद्दीन सिद्दीकी की फिल्म 'ठाकरे’ के बाद अब कंगना रनौत की फिल्म 'मणिकर्णिका' को पाइरेसी के लिए कुख्यात वेबसाइट तमिलरॉकर्स ने ऑनलाइन लीक कर दिया है।</b></p><img src="https://navbharattimes.indiatimes.com/thumb/msid-67689237,width-650,resizemode-4/weather.jpg" width="500" height="600"><p>करणी सेना से माफी मांगने के सवाल पर बोलीं कंगना
X
X
की मुख्य भूमिका और को-डायरेक्शन वाली फिल्म ' मणिकर्णिका : द क्वीन ऑफ झांसी’ 25 जनवरी को रिलीज हो चुकी है। कंगना की इस फिल्म को समीक्षकों से मिली-जुली प्रतिक्रिया मिली। हालांकि फिल्म में उनके अभिनय को दर्शकों का भरपूर प्यार मिल रहा है। लेकिन पाइरेसी के लिए कुख्यात वेबसाइट तमिलरॉकर्स TamilRockers ने रिलीज के एक दिन के भीतर ही इस फिल्म को ऑनलाइन लीक कर दिया है।ऑनलाइन लीक हो जाने के कारण फिल्म बॉक्स ऑफिस पर अच्छा प्रदर्शन नहीं कर सकी और इसके निर्माताओं काफी नुकसान उठाना पड़ रहा है। फिल्म के निर्माताओं को लगभग 10-11 करोड़ रुपये की कमाई की उम्मीद थी, लेकिन एक दिन में 7 से 8 करोड़ की कमाई हुई। फिल्म में कंगना के अलावा अंकिता लोखंडे, जिशू सेनगुप्ता, डैनी और अतुल कुलकर्णी जैसे कलाकारों ने काम किया है। 25 जनवरी को रिलीज हुई यह फिल्म हिंदी के अलावा तमिल और तेलुगू में भी रिलीज की गई है।तमिलरॉकर्स वेबसाइट ने मणिकर्णिका के अलावा इस हफ्ते रिलीज हुई नवाजुद्दीन सिद्दीकी की फिल्म 'ठाकरे’ को भी ऑनलाइन लीक कर दिया था। इन दो फिल्मों के अलावा वेबसाइट ने विक्की कौशल की फिल्म ‘उरी: द सर्जिकल स्ट्राइक’, 'द ऐक्सिडेंटल प्राइम मिनिस्टर’, रजनीकांत की फिल्म पेट्टा और 'विश्वासम' जैसी फिल्में को भी तमिलरॉकर्स ने ऑनलाइन लीक कर दिया था।बता दें कि TamilRockers.com एक पाइरेसी वेबसाइट है। इस वेबसाइट पर कई भाषाओं के पाइरेटेड वर्जन की फिल्मों को लीक किया जाता है। इस वेबसाइट पर बॉलिवुड और हॉलिवुड के अलावा अन्य भाषा की फिल्मों को भी लीक किया जाता है। पिछले साल जुलाई महीने में पुलिस ने Tamilrockers वेबसाइट को चलाने वाले कुछ लोगों को गिरफ्तार किया था लेकिन इसके बावजूद वेबसाइट पर बॉलिवुड की कई फिल्में लीक हुईं। इस वेबसाइट पर अधिकतर दक्षिण भारतीय फिल्में लीक होती हैं।</p><a href='../../../Output/output.html'> Back to Output page </a> </body></html>