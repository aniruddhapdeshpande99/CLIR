<!DOCTYPE html><html><body><h1>‘ग्रीन बुक’ को सर्वश्रेष्ठ फिल्म श्रेणी में ऑस्कर मिलने से बिदके निर्देशक स्पाइक ली</h1><p><b>Authors : </b>No Author Specified</p><p><b>Published on : </b>25&#47;02&#47;2019, 16&#58;39&#58;43</p><p><b>Bollywood News: लॉस एंजिलिस, 25 फरवरी (भाषा) अमेरिकी फिल्म निर्देशक स्पाइक ली ने ‘ब्लैकक्लैंसमैन’ के लिए सर्वश्रेष्ठ एडेप्टेड स्क्रीनप्ले श्रेणी में ऑस्कर भले ही जीत लिया हो, लेकिन उन्होंने साफ किया कि वह ‘ग्रीन बुक’ को सर्वश्रेष्ठ फिल्म का अवॉर्ड दिए जाने से खुश नहीं हैं। 91वें एकेडमी अवॉर्ड में पीटर फर्रेली निर्देशित फिल्म ‘ग्रीन बुक’ ने ‘रोमा’, ‘वाइस’, ‘दि फेवरिट’ जैसी फिल्मों को पीछे छोड़कर सर्वश्रेष्ठ फिल्म श्रेणी में ऑस्कर जीता है। हॉलीवुड की खबरें देने वाली वेबसाइट ‘डेडलाइन’ के मुताबिक, ली की फिल्म ‘ब्लैकक्लैंसमैन’ भी ‘सर्वश्रेष्ठ फिल्म’ श्रेणी में नामित की गई थी, लेकिन जब ऐलान किया</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>लॉस एंजिलिस, 25 फरवरी (भाषा) अमेरिकी फिल्म निर्देशक स्पाइक ली ने ‘ब्लैकक्लैंसमैन’ के लिए सर्वश्रेष्ठ एडेप्टेड स्क्रीनप्ले श्रेणी में ऑस्कर भले ही जीत लिया हो, लेकिन उन्होंने साफ किया कि वह ‘ग्रीन बुक’ को सर्वश्रेष्ठ फिल्म का अवॉर्ड दिए जाने से खुश नहीं हैं। 91वें एकेडमी अवॉर्ड में पीटर फर्रेली निर्देशित फिल्म ‘ग्रीन बुक’ ने ‘रोमा’, ‘वाइस’, ‘दि फेवरिट’ जैसी फिल्मों को पीछे छोड़कर सर्वश्रेष्ठ फिल्म श्रेणी में ऑस्कर जीता है। हॉलीवुड की खबरें देने वाली वेबसाइट ‘डेडलाइन’ के मुताबिक, ली की फिल्म ‘ब्लैकक्लैंसमैन’ भी ‘सर्वश्रेष्ठ फिल्म’ श्रेणी में नामित की गई थी, लेकिन जब ऐलान किया गया कि ‘ग्रीन बुक’ को सर्वश्रेष्ठ फिल्म चुना गया है तो निर्देशक ने डॉल्बी थिएटर से बाहर निकलने की कोशिश की। ली ‘‘जल्दबाजी में ऑडिटोरियम के पिछले हिस्से की तरफ चले गए।’’ विजेता के संबोधन के दौरान ली ने अपनी पीठ मंच की तरफ कर ली थी। बाद में उन्हें जॉर्डन पील से गुस्से में बात करते देखा गया। ली ने कहा कि उनके साथ धोखा हुआ है। ‘ग्रीन बुक’ को सर्वश्रेष्ठ फिल्म का अवॉर्ड मिलने पर ली ने कहा कि यह बुरा फैसला है।</p><a href='../../../Output/output.html'> Back to Output page </a> </body></html>