<!DOCTYPE html><html><body><h1>चीन में 'अंधाधुन' की 100 करोड़ की कमाई पर बोले Ayushmann Khurrana</h1><p><b>Authors : </b>No Author Specified</p><p><b>Published on : </b>11&#47;04&#47;2019, 14&#58;16&#58;10</p><p><b>Bollywood News: आयुष्मान खुराना की हालिया फिल्म 'अंधाधुन' ने चीन में 100 करोड़ कमाई का आंकड़ा पार कर लिया है। अपनी फिल्म की इस सफलता से खुश आयुष्मान ने इसका श्रेय एक खास व्यक्ति को दिया है।</b></p><img src="https://navbharattimes.indiatimes.com/thumb/msid-68830238,width-650,resizemode-4/weather.jpg" width="500" height="600"><p>X
X
बॉलिवुड ऐक्टर आयुष्मान खुराना चीन में अपनी फिल्म ' अंधाधुन ' की सफलता से काफी आनंदित हैं। उन्होंने कहा कि यह साबित करता है कि सिनेमा भाषा और सीमाओं से परे है।आयुष्मान ने अपनी खुशी जाहिर करते हुए कहा 'सिनेमा का आकर्षण पूरे विश्व में होता है, जो भाषा और सीमाओं के बंधन को तोड़कर चुका है। अंधाधुन को अच्छे सिनेमा की श्रेणी में देखकर काफी खुशी मिल रही है, जिसने हमारे देश को गौरवान्वित किया है।'चीन में यह फिल्म 'प्यानो प्लेयर' के नाम से रिलीज हुई है। आयुष्मान ने कहा, 'व्यक्तिगत तौर पर मेरे लिए, अंधाधुन का चीन में 100 करोड़ रुपए के आंकड़े को पार करना बेहद गर्व का क्षण है। बतौर कलाकार मैं बहुत खुश हूं कि भारतीय सिनेमा जो विश्व भर में अपनी पहचान बना रहा है, उसमें मैं भी अपना योगदान दे पाया हूं।'कहा जा रहा है कि फिल्म ने बीते दिनों चीन में 100 करोड़ रुपए से ज्यादा का आंकड़ा पार कर लिया है। आयुष्मान ने इस उपलब्धि का श्रेय फिल्म के निर्देशक श्रीराम राघवन को दिया है। 2018 में आई इस फिल्म में राधिका आप्टे के साथ तब्बू ने भी काम किया था। फिल्म ने भारतीय बाजार में भी अच्छा कारोबार किया था।</p><a href='../../../Output/output.html'> Back to Output page </a> </body></html>