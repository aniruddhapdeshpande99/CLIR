<!DOCTYPE html><html><body><h1>भारतीय नागरिकता को लेकर चल रही चर्चाओं के बीच बोलीं दीपिका, वह जरूर करेंगी वोट</h1><p><b>Authors : </b>No Author Specified</p><p><b>Published on : </b>29&#47;04&#47;2019, 15&#58;45&#58;41</p><p><b>Bollywood News: खबर थी कि अक्षय कुमार, आलिया भट्ट, दीपिका पादुकोण जैसे कई सिलेब्रिटीज़ लोकसभा चुनाव के लिए अपना मतदान नहीं कर सकते, क्योंकि उनके पास यहां का पासपोर्ट नहीं है। दीपिका ने अपनी नागरिकता को लेकर स्पष्ट करते हुए कहा है कि वह वोट जरूर करेंगी।</b></p><img src="https://navbharattimes.indiatimes.com/thumb/msid-69096146,width-650,resizemode-4/weather.jpg" width="500" height="600"><p>लोकसभा चुनाव शुरू होने के साथ ही ऐसे टॉप बॉलिवुड स्टार्स की लिस्ट सुर्खियों में छाई रही, जिनके बारे में बताया गया कि उन्हें यहां वोट डालने का अधिकार नहीं। इसी लिस्ट में एक नाम दीपिका पादुकोण का भी था, जिनके बारे में बताया गया कि वह पली-बढ़ी बेंगलुरु में हैं, लेकिन उनका जन्म कोपेनहेगन, डेनमार्क में हुआ है और चूंकि उनके पास डैनिश पासपोर्ट है, इसलिए वह भारत में होनेवाले चुनाव में मतदान नहीं कर सकतीं। हालांकि, अब दीपिका ने अपनी नागरिकता को लेकर चल रही अफवाहों को गलत बताया है।दीपिका इन दिनों अपनी अगली फिल्म 'छपाक' की शूटिंग में व्यस्त हैं और उन्होंने इस रिपोर्ट को गलत बताया है कि उनके पास डैनिश पासपोर्ट है और इसलिए वह यहां वोट नहीं दे सकतीं।दीपिका ने कहा कि उनके पास भारतीय पासपोर्ट है और उन्हें भारत का नागरिक होने पर गर्व है और वह इन चुनावों में निश्चित तौर पर वोट करेंगी।। अब जबकि उनकी नागरिकता को लेकर कन्फ्यूज़न दूर हो चुका है तो फैन्स को इंतज़ार है उनके वोटिंग बूथ तक पहुंचने का।वर्कफ्रंट की बात करें तो दीपिका इन दिनों फिल्म 'छपाक' की शूटिंग मे व्यस्त हैं, जो अगले साल 10 जनवरी को रिलीज़ होगी। यह फिल्म एक सच्ची घटना पर बेस्ड है। इस फिल्म में दीपिका एसिड अटैक सर्वाइवर लक्ष्मी अग्रवाल का किरदार निभा रही हैं।</p><a href='../../../Output/output.html'> Back to Output page </a> </body></html>