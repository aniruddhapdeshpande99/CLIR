<!DOCTYPE html><html><body><h1>'दबंग 3' के सेट पर सलमान को मूंछों में देख हैरान रह गए थे अरबाज खान</h1><p><b>Authors : </b>No Author Specified</p><p><b>Published on : </b>20&#47;04&#47;2019, 22&#58;34&#58;05</p><p><b>Bollywood News: अरबाज खान ने हाल ही में 'दबंग 3' की शूटिंग के दौरान के एक्सपीरियंस शेयर करते हुए बताया कि किस तरह सलमान खान अपने किरदार को सात साल बाद भी परफेक्शन के साथ निभाते दिखे।</b></p><img src="https://navbharattimes.indiatimes.com/thumb/msid-68970758,width-650,resizemode-4/weather.jpg" width="500" height="600"><p>अरबाज खान की एक्स-गर्लफ्रेंड येलो मेहरा ने सोशल मीडिया पर शेयर कीं अपनी लेटेस्ट...
X
फिल्म 'दबंग' के चुलबुल पांडे के किरदार ने सलमान खान को बतौर ऐक्टर एक अलग ही पहचान दी थी। यह किरदार लोगों को इतना पसंद आया था कि इस मूवी का दूसरा पार्ट भी बनाया गया। अब सात साल बाद ' दबंग 3 ' बनाई जा रही है, जिसमें एक बार फिर दर्शक अपने फेवरिट किरदार चुलबुल पांडे को देख सकेंगे। फिल्म में अरबाज खान भी अपने पुराने किरदार को ही निभाते दिखेंगे। शूटिंग के दौरान के एक्सपीरियंस पर बात करते हुए अरबाज ने शेयर किया कि कैसे वह सलमान को मूंछों में देख सरप्राइज हो गए थे।रिपोर्ट्स के मुताबिक, अरबाज खान ने बताया कि शूटिंग जब शुरू हुई तो कितनी आसानी से सलमान खान अपने किरदार में ढल गए, जबकि उन्होंने अपने इस किरदार को आखिरी बार 7 साल पहले निभाया था।अरबाज ने कहा कि सात साल में सलमान खान ने कई फिल्मों में कई तरह के किरदार निभाए लेकिन जैसे ही उन्होंने 'दबंग 3' में अपने किरदार के लिए मूंछ लगाई और पहला शॉट दिया तो उन्होंने सोचा कि यह शख्स अपने किरादर में जीता है। सलमान को एक सेकंड भी नहीं लगा चुलबुल पांडे की बोली और ऐटिट्यूड में फिर से ढलने में। अरबाज ने कहा कि वह हैरान रह गए और सोचने लगे कि इस शख्स ने इस किरदार को अपना बना लिया है।बता दें कि, 'दबंग 3' को इस बार प्रभु देवा डायरेक्टर कर रहे हैं। फिल्म में सलमान और अरबाज के साथ ही सोनाक्षी सिन्हा भी फिर नजर आएंगी। वहीं सुदीप नेगेटिव किरदार निभाते दिखेंगे। सलमान स्टारर इस फिल्म को इस साल क्रिसमस के मौके पर रिलीज किया जाएगा।</p><a href='../../../Output/output.html'> Back to Output page </a> </body></html>