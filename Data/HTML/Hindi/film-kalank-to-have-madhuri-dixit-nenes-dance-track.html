<!DOCTYPE html><html><body><h1>'कलंक': माधुरी दीक्षित के फैन्स की विश होगी पूरी</h1><p><b>Authors : </b>No Author Specified</p><p><b>Published on : </b>27&#47;03&#47;2019, 14&#58;01&#58;52</p><p><b>Bollywood News: माधुरी दीक्षित के फैन्स के लिए एक खुशखबरी है। फिल्म 'कलंक' के मेकर्स उनकी एक विश को पूरा करने जा रहे हैं।</b></p><img src="https://navbharattimes.indiatimes.com/thumb/msid-68595001,width-650,resizemode-4/weather.jpg" width="500" height="600"><p>कलंक सॉन्ग: घर मोरे परदेसिया
X
X
फिल्म 'कलंक' के टीजर के बाद रिलीज किए गए गाने 'घर मोरे परदेसिया' को दर्शकों ने काफी पसंद किया था। इसमें पहली बार लोगों ने आलिया भट्ट को क्लासिकल डांस करते हुए देखा। सॉन्ग में माधुरी दीक्षित भी थीं, लेकिन उनका इसमें ज्यादा डांस नहीं था। ऐसे में ऐक्ट्रेस के फैन्स फिल्म में माधुरी के डांस सीक्वेंस को देखने की भी डिमांड करते दिखे थे। अब लगता है उनकी यह विश पूरी होने वाली है।रिपोर्ट्स के मुताबिक, पीरियड फिल्म 'कलंक' में एक सॉन्ग को माधुरी पर शूट किया गया है, जिसमें फैन्स इस ऐजलेस ब्यूटी का डांस देख सकेंगे। कहा जा रहा है कि फैन्स की डिमांड को पूरा करने के लिए इस गाने को तैयार किया गया है।फिलहाल इस गाने के टाइटल से लेकर उसके रिलीज होने की तारीख के बारे में कोई जानकारी सामने नहीं आ सकी है। ऐसे में फैन्स अब सिर्फ इंतजार ही कर सकते हैं।बता दें कि, 'कलंक' एक पीरियड ड्रामा फिल्म है। इस फिल्म में आलिया भट्ट, वरुण धवन, संजय दत्त, माधुरी दीक्षित, सोनाक्षी सिन्हा और आदित्य रॉय कपूर अहम किरदारों में दिखेंगे। टीजर और पोस्टर के जरिए ऑडियंस इन किरदारों की झलक देख चुके हैं। यह फिल्म 19 अप्रैल को रिलीज की जाएगी।</p><a href='../../../Output/output.html'> Back to Output page </a> </body></html>