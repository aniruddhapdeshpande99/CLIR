<!DOCTYPE html><html><body><h1>Sara Ali Khan दोस्तों संग न्यू यॉर्क में मना रही हैं छुट्टियां, तस्वीरें</h1><p><b>Authors : </b>No Author Specified</p><p><b>Published on : </b>09&#47;04&#47;2019, 09&#58;47&#58;35</p><p><b>Bollywood News: 'लव आज कल 2' की शूटिंग का फर्स्ट शेड्यूल खत्म होने के बाद सारा अली खान अपने दोस्तों के साथ वकेशन पर निकली हैं। सारा फिलहाल न्यू यॉर्क में छुट्टियां मना रही हैं।</b></p><img src="https://navbharattimes.indiatimes.com/thumb/msid-68788813,width-650,resizemode-4/weather.jpg" width="500" height="600"><p>फिल्म ' लव आज कल 2 ' की शूटिंग का पहला शेड्यूल खत्म करने के बाद सारा अली खान पापराजी की नजरों से दूर अपने दोस्तों के साथ न्यू यॉर्क में छुट्टियों का आनंद ले रही हैं।'सिंबा' ऐक्ट्रेस सारा ने इंस्टाग्राम पर अपने फैन्स के लिए छुट्टियों की कुछ तस्वीरें शेयर की हैं। एक तस्वीर के कैप्शन में सारा ने लिखा है, 'सपनों के शहर में घूम रही हूं।' सारा के इंस्टाग्राम पर शेयर की गई तस्वीरों में एक तस्वीर अमेरिका के व्हिटनी संग्राहलय की, दूसरी ला बर्डिक चॉकलेट्स की और तीसरी तस्वीर सोहो के लाडूरे की है। बताया जा रहा है कि सारा मैनहटन के भव्य फाइव स्टार होटल में ठहरी हैं।बता दें कि सैफ अली खान की बेटी सारा अली खान पिछले साल फिल्म 'केदारनाथ' से बॉलिवुड डेब्यू कर चुकी हैं।इस फिल्म में वह सुशांत सिंह राजपूत के साथ इश्क फरमाती दिखी हैं। इसके बाद सारा रणवीर सिंह के साथ फिल्म 'सिंबा' में नजर आई थीं, जो बॉक्स ऑफिस पर हिट रही।अपनी दोनों ही फिल्मों से सारा ने दर्शकों का दिल जीत लिया है। अब सारा 'लव आज कल 2' में कार्तिक आर्यन के साथ नजर आएंगी।बता दें कि सारा करण जौहर के चैट शो 'कॉफी विद करण' में कार्तिक के लिए अपना क्रश जगजाहिर कर चुकी हैं। ऐसे में फिल्मी पर्दे पर यह रोमांस देखना वाकई मजेदार होगा।</p><a href='../../../Output/output.html'> Back to Output page </a> </body></html>