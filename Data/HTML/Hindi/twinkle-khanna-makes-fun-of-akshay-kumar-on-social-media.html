<!DOCTYPE html><html><body><h1>ट्विंकल खन्ना का निशाना बने अक्षय कुमार, तस्वीर के साथ किया मजेदार पोस्ट</h1><p><b>Authors : </b>No Author Specified</p><p><b>Published on : </b>13&#47;02&#47;2019, 18&#58;12&#58;19</p><p><b>Bollywood News: ट्विंकल खन्ना अपने पर आ जाएं तो किसी को नहीं छोड़तीं, चाहे वह उनके पति ही क्यों न हों। इस बार उन्होंने अक्षय की एक तस्वीर मजेदार कैप्शन के साथ शेयर की है।</b></p><img src="https://navbharattimes.indiatimes.com/thumb/msid-67582322,width-650,resizemode-4/weather.jpg" width="500" height="600"><p>बॉलिवुड के दो सुपरस्टार राजेश खन्ना-डिंपल कपाड़िया की बेटी और अक्षय कुमार की वाइफ ट्विंकल खन्ना का 29 दिसंबर को जन्मदिन है। ट्विंकल की पहचान नहीं सिर्फ इतनी ही नहीं बल्कि वह खुद भी बॉलिवुड की लीडिंग ऐक्ट्रेस रह चुकी हैं, बुक्स लिख चुकी हैं और कॉलम्निस्ट भी हैं। उनके जन्मदिन के मौके पर जानते हैं उनसे जुड़ी कुछ रोचक बातें।
ट्विंकल खन्ना अपने पिता राजेश खन्ना के काफी करीब थीं। इंट्रेस्टिंग बात यह है कि उनके पिता का जन्मदिन भी 29 दिसंबर है। ट्विंकल ने सोशल मीडिया पर एक पोस्ट भी किया है जिसमें लिखा है कि बचपन में पिता के लिए ट्रक भरकर फूल और फैंस आते थे, उन्हें लगता था कि यह सब उनके बर्थडे के लिए हो रहा है।
बहुत कम लोगों को पता है कि ट्विंकल खन्ना को क्रॉस्ड आइज (भेंगापन) की समस्या थी। 1995 में अपनी लॉन्चिंग के वक्त उनकी आंखों में यह दिक्कत थी लेकिन कुछ फिल्मों के सफल होने के बाद उन्होंने आई करेक्शन सर्जरी करवा ली।
करण जौहर ट्विंकल खन्ना के बहुत अच्छे दोस्त हैं। फिल्म कुछ कुछ होता है में टीना का रोल पहले ट्विंकल खन्ना को ऑफर किया गया था। करण ने यह रोल ट्विंकल को ही दिमाग में रखकर लिखा था लेकिन उनके मना कर देने के बाद यह रोल रानी मुखर्जी को दे दिया गया।
एक चैट शो के दौरान ट्विंकल ने बताया कि जब अक्षय उनकी मां डिंपल के पास ट्विंकल का हाथ मांगने गए थे तो वह थोड़ा सोच में पड़ गई थीं क्योंकि ट्विंकल की किसी दोस्त ने बताया था कि अक्षय कुमार गे हैं।
ट्विंकल खन्ना ने 2001 में अक्षय कुमार से शादी की थी। लेकिन क्या आपको पता है कि शादी से पहले ट्विंकल की सगाई दो बार हुई थी? रिपोर्ट्स की मानें तो ट्विंकल ने अपने जीवन में दो बार सगाई की लेकिन एक ही इंसान से और वह हैं अक्षय कुमार। जानें, क्यों हुआ था ऐसा...
पहली बार अक्षय से इंगेजमेंट होने के बाद दोनों का ब्रेकअप हो गया था और इंगेजमेंट टूट गई। इसके बाद ट्विंकल का दिल टूट गया। दोनों में फिर सुलह हुई और शादी के पहले दोनों ने फिर से इंगेजमेंट की।
अपने बेबाक अंदाज के लिए जानी जाती हैं। इंटरव्यूज में और सोशल मीडिया पर भी वह अपनी बात खुलकर रखती हैं। इतना ही नहीं उनका सेंस ऑफ ह्यूमर भी गजब का है। इस बार उनका निशाना बने उनके पति अक्षय कुमार। ट्विंकल ने उनका मजाक तो उड़ाया ही साथ में उनके एक्सप्रेशंस की तस्वीर भी सोशल मीडिया पर पोस्ट की।दरअसल ट्विंकल ने अक्षय कुमार की एक तस्वीर शेयर की और इसके साथ लिखा, 'भारतीय पुरुषों के लिए एक सलाह: ब्लैक टर्टलनेक स्वेटर आपको 'exponentially' स्मार्ट बना सकता है, खासकर तब जब आप ग्रैनोला के कीमती जार के पीछे बैठी महिला से यह न पूछें कि exponentially का मतलब क्या होता है। इसके साथ ही अगर वह आपको इस शब्द की सही परिभाषा बताए तो उसे 'महा पकाऊ' कहने से भी काम नहीं चलेगा।'ट्विंकल के पोस्ट से ऐसा लग रहा है कि बातचीत में ट्विंकल ने इस शब्द का इस्तेमाल किया और अक्की ने इसका मतलब उनसे पूछ दिया। जब ट्विंकल उन्हें समझाने लगीं तो अक्षय ने उन्हें महा पकाऊ बोल दिया। ट्विंकल ने बड़ी स्मार्टनेस के साथ उनके फेशल एक्सप्रेशन की तस्वीर भी लोगों के सामने रख दी।</p><a href='../../../Output/output.html'> Back to Output page </a> </body></html>