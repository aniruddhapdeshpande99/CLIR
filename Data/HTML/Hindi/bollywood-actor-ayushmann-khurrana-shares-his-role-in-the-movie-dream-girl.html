<!DOCTYPE html><html><body><h1>आयुष्‍मान खुराना ने शेयर किया अपनी अपकमिंग मूवी 'ड्रीम गर्ल' का किरदार</h1><p><b>Authors : </b>No Author Specified</p><p><b>Published on : </b>19&#47;02&#47;2019, 22&#58;39&#58;11</p><p><b>Bollywood News: ऐक्टर आयुष्मान खुराना ने बॉलिवुड में अपने अलग तरह के फिल्म किरदारों और स्टोरी के चुनाव के कारण खास पहचान बनाई है। उनकी हाल ही में रिलीज हुई दो फिल्म 'अंधाधुन' और 'बधाई हो' रिलीज हुई थी। इन दोनों ही फिल्मों में दर्शकों ने आयुष्‍मान की ऐक्टिंग को खूब सराहा था।</b></p><img src="https://navbharattimes.indiatimes.com/thumb/msid-66509939,width-650,resizemode-4/weather.jpg" width="500" height="600"><p>ऐक्टर आयुष्मान खुराना अलग-अलग तरह की फिल्‍में करने के लिए जाने जाते हैं। हाल ही में उन्‍होंने फिल्‍म 'अंधाधुन' और 'बधाई हो' से खासी तारीफें पाई हैं। अब एक और बार वह दर्शकों का दिल जीतने की तैयारी कर रहे हैं। उन्‍होंने हाल ही में अपनी आने वाली फिल्‍म 'ड्रीम गर्ल' में निभाए जाने वाले किरदार के बारे में शेयर किया। उन्‍होंने बताया कि वह इस बार क्‍या नया लेकर आएंगे, जिससे दर्शकों को कुछ और अलग देखने को मिलेगा। आयुष्‍मान खुराना ने बताया कि वह फिल्म 'ड्रीम गर्ल' में एक महिला के किरदार में नजर आने वाले हैं। इस फिल्‍म में वह एक ऐसे युवक की भूमिका निभाएंगे जो कि रामलीला में काम करता है। उन्‍होंने बताया कि वह युवक रामलीला के सबसे अहम किरदार में नजर आएगा। यानी कि वह सीता की भूमिका में दिखाई देंगे। उन्‍होंने कहा दर्शकों को यह फिल्‍म काफी अच्‍छी लगेगी।बता दें कि 'ड्रीम गर्ल' को राज शानडिल्य डायरेक्ट कर रहे हैं। वहीं एकता कपूर इस फिल्‍म की को- प्रड्यूसर हैं। इस फिल्म में आयुष्मान खुराना के साथ नुसरत भरूचा मुख्‍य किरदार में नजर आएंगी। आयुष्‍मान ने बताया कि यह फिल्‍म साल 2019 के अंत में रिलीज होगी।</p><a href='../../../Output/output.html'> Back to Output page </a> </body></html>