<!DOCTYPE html><html><body><h1>सोहा अली खान और कुणाल खेमू ने शादी की सालगिरह पर तस्‍वीरों संग कुछ यूं जताया प्‍यार</h1><p><b>Authors : </b>No Author Specified</p><p><b>Published on : </b>25&#47;01&#47;2019, 20&#58;56&#58;13</p><p><b>Bollywood News: बॉलिवुड ऐक्‍ट्रेस सोहा अली खान ने अपनी शादी की सालगिरह पर सोशल साइट पर तस्‍वीर संग अपने हज्‍बंड कुणाल खेमू को एक प्‍यार भरा मैसेज दिया है। हालांकि इससे पहले उनके हज्‍बंड ने इंस्‍टाग्राम पर एक खूबसूरत तस्‍वीर और मैसेज शेयर किया था। आइए जानते हैं।</b></p><img src="https://navbharattimes.indiatimes.com/thumb/msid-66075526,width-650,resizemode-4/weather.jpg" width="500" height="600"><p>प्रसिद्ध खिलाड़ी नवाब मंसूर अली खान पटौदी की बेटी और ऐक्‍टर सैफ अली खान की बहन ऐक्‍ट्रेस सोहा अली खान और ऐक्‍टर कुणाल खेमू की शादी को 25 जनवरी 2019 को 4 साल पूरे हो गए। इस मौके पर उनके हज्‍बंड कुणाल ने इंस्‍टाग्राम पर एक बेहद ही प्‍यारी तस्‍वीर शेयर की है। इस ब्‍लैक एंड वाइट फोटो के साथ ही उन्‍होंने काफी इमोशनल और प्‍यार भरा मैसेज भी दिया है।इंस्‍टाग्राम पर शेयर की गई तस्‍वीर पर कुणाल ने दोस्‍ती से प्‍यार और प्‍यार से पैरंट्स बनने के खूबसूरत सफर को हमेशा ही संजोकर रखने की बात लिखी है। इसके बाद प्‍यार भरे अंदाज में सालगिरह की मुबारकबाद दी है।इसके बाद सोहा ने भी अपने इंस्‍टाग्राम पर शादी की कलरफुल फोटो शेयर की और बेहद खूबसूरत सा मैसेज लिखा। उन्‍होंने लिखा कि 4 साल बीत गए और यह वादा तो जिंदगी भर का है। साथ ही दिन ब दिन और भी मजबूत बनता जा रहा है। बता दें कि सोहा ने अपने करियर की शुरुआत फिल्‍म ' दिल मांगे मोर' से की थी। इसके बार वह फिल्‍म 'अंतर फिल्‍म,' ' रंग दे बसंती,' 'अंतर महल,' 'रंग बसंती' और 'तुम मिले' में नजर आईं।वहीं कुणाल पहली बार स्‍क्रीन पर साल 1993 में फिल्‍म 'हम हैं राही प्‍यार के' में बतौर चाइल्‍ड ऐक्‍टर नजर आए थे। इसके बाद फिल्‍म 'गो गोवा गॉन,' 'ब्‍लड मनी,' 'गोलमाल 3,' गोलमाल अगेन' और 'सिंबा' में नजर आए थे।</p><a href='../../../Output/output.html'> Back to Output page </a> </body></html>