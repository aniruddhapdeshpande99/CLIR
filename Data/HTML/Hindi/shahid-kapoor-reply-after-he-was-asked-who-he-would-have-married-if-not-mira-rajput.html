<!DOCTYPE html><html><body><h1>शाहिद ने बताया, मीरा से नहीं तो किससे करते शादी</h1><p><b>Authors : </b>No Author Specified</p><p><b>Published on : </b>24&#47;01&#47;2019, 09&#58;46&#58;16</p><p><b>Bollywood News: शाहिद हमेशा मीरा की प्रशंसा करते हैं। साथ ही अपनी प्राइवेट लाइफ के बारे में बात करने से भी नहीं शरमाते हैं। इस बार उन्‍होंने शादी के एक सवाल पर इंट्रेस्टिंग जवाब दिया है।</b></p><img src="https://navbharattimes.indiatimes.com/thumb/msid-67666480,width-650,resizemode-4/weather.jpg" width="500" height="600"><p>बॉलिवुड सुपरस्‍टार शाहिद कपूर ने साल 2015 में मीरा राजपूत से शादी की थी। मीरा फिल्‍म इंडस्‍ट्री से ताल्‍लुक नहीं रखती हैं। इसके बाद भी यह कपल सभी का फेवरिट हो गया। उनके फैंस उन्‍हें शाह-मीरा कहकर पुकारते हैं।शाहिद हमेशा मीरा की प्रशंसा करते हैं। साथ ही अपनी प्राइवेट लाइफ के बारे में बात करने से भी नहीं शरमाते हैं। जहां शाहिद काम और दूसरे कमिटमेंट्स की वजह से काफी ट्रैवल करते हैं तो वहीं मीरा अपने फैंस को सोशल मीडिया फीड में इंट्रेस्टिंग अपडेट्स देती रहती हैं।हाल ही में जब शाहिद से पूछा गया कि अगर वह मीरा से शादी न करते तो किससे करते, इसके जवाब में ऐक्‍टर ने कहा, 'किसी बड़े से।' जब शाहिद से पूछा गया कि क्‍या यह आजकल ट्रेंड में है तो वह हंस पड़े और कहा कि वह मीरा से बड़ी किसी लड़की से शादी करते, न कि उनसे (शाहिद) बड़ी लड़की से।वर्कफ्रंट की बात करें तो शाहिद आखिरी बार फिल्‍म 'बत्‍ती गुल मीटर चालू' में नजर आए थे। अब वह 'कबीर सिंह' में दिखेंगे। डायरेक्‍टर संदीप वांगा की इस फिल्‍म में कियारा आडवाणी भी अहम किरदार में होंगी।</p><a href='../../../Output/output.html'> Back to Output page </a> </body></html>