<!DOCTYPE html><html><body><h1>क्या अर्जुन कपूर और मलाइका अरोड़ा के रिलेशनशिप से खुश नहीं हैं सोनम कपूर</h1><p><b>Authors : </b>No Author Specified</p><p><b>Published on : </b>06&#47;03&#47;2019, 19&#58;36&#58;24</p><p><b>Bollywood News: बीते कुछ दिनों से अर्जुन कपूर और मलाइका अरोड़ा के अप्रैल में शादी करने की खबरें आ रही हैं। इसी बीच खबर आई कि सोनम कपूर दोनों के रिश्ते से खुश नहीं हैं, हालांकि लेटेस्ट तस्वीर देखकर तो ऐसा नहीं लग रहा है।</b></p><img src="https://navbharattimes.indiatimes.com/thumb/msid-68167739,width-650,resizemode-4/weather.jpg" width="500" height="600"><p>सोशल मीडिया पर मलाइका अरोड़ा और अर्जुन कपूर के रिलेशनशिप को लेकर काफी खबरें आ चुकी हैं। बता दें कि फिलहाल दोनों मुकेश अंबानी के बेटे आकाश अंबानी की प्री वेडिंग पार्टी के लिए स्विट्ज़रलैड पहुंचे हैं।
बता दें कि आकाश और श्लोका 9 मार्च को शादी के बंधन में बंधने जा रहे हैं और इससे पहले उन्होंने स्विट्ज़रलैंड में प्री वेडिंग पार्टी रखी है, जिसमें बॉलिवुड के तमाम सितारे शामिल होने पहुंचे हैं।
बताया जा रहा है कि दोनों वहां के कार्यक्रम से अपने लिए वक्त निकालकर स्विट्ज़रलैंड घूमने निकले ताकि वे एक-दूसरे का साथ वहां इंजॉय कर सकें।
बताना चाहेंगे कि दोनों एक-दूसरे के साथ समय बिताने के लिए अक्सर लंच या डिनर पर साथ निकल जाते हैं। अक्सर बॉलिवुड पार्टियों या किसी न किसी इवेंट में दोनों साथ नजर आ ही जाते हैं।
'कॉफी विद करण' शो में भी अर्जुन यह बात साफ कर चुके हैं कि वह अब सिंगल नहीं रहे। सूमीडिया रिपोर्ट्स की मानें तो मलाइका और अर्जुन एक-दूसरे को काफी पसंद करते हैं और वे अपने इस रिश्ते को अगले लेवल तक ले जाने की प्लानिंग कर रहे हैं।
इतना ही नहीं, मलाइका की वह तस्वीर भी सोशल मीडिया पर खूब वायरल हुई हैं, जिसमें वह 'MA' लिखे पेंडेंट को दिखाती नजर आ रही हैं।
अर्जुन कपूर और मलाइका अरोड़ा के रिलेशनशिप को लेकर लंबे वक्त से चर्चा है। बीते दिनों कुछ दिनों से ये खबरें भी आ रही हैं कि अर्जुन कपूर की कजन सोनम कपूर मलाइका और अर्जुन के रिश्ते से नाखुश हैं। उनकी नाराजगी की वजह यह बताई जा रही थी कि एक पार्टी में मलाइका ने काफी ड्रिंक कर रखा था और जब सोनम ने उनकी हेल्प करने की कोशिश की तो मलाइका ने सोनम को दूर रहने के लिए कह दिया था। खबरों की मानें तो इसी वजह से सोनम मलाइका-अर्जुन के रिश्ते से नाखुश थीं। हालांकि उनकी लेटेस्ट तस्वीरें देखकर कुछ और ही लग रहा है।सोशल मीडिया पर एक तस्वीर सामने आई है, जो कि आकाश अंबानी के यहां हुई रीसेंट पार्टी की है। इस तस्वीर में सोनम, रिया, अर्जुन के साथ मलाइका भी हैं और सभी काफी खुश नजर आ रहे हैं। इस तस्वीर में पहली बार मलाइका कपूर सिस्टर्स के साथ दिखाई दे रही हैं, जिसे देखकर माना जा सकता है कि मल्ला को सभी ने खुशी-खुशी स्वीकार लिया है।इसी बीच यह खबर भी आ रही है कि अर्जुन, मलाइका अप्रैल में क्रिस्चन वेडिंग करने वाले हैं। हालांकि इस खबर पर कोई ऑफिशल बयान नहीं आया है।</p><a href='../../../Output/output.html'> Back to Output page </a> </body></html>