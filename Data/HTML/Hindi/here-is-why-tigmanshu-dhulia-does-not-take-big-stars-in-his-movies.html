<!DOCTYPE html><html><body><h1>इस वजह से स्टार्स के साथ फिल्म नहीं बनाते तिग्मांशु धूलिया</h1><p><b>Authors : </b>No Author Specified</p><p><b>Published on : </b>10&#47;03&#47;2019, 19&#58;38&#58;43</p><p><b>Bollywood News: फिल्ममेकर अपनी बेहतरीन फिल्मों के लिए जाने जाते हैं। उनका कहना है कि वह इंडस्ट्री में फिल्में बनाने आए हैं न कि स्टार्स के साथ फिल्में बनाने।</b></p><img src="https://navbharattimes.indiatimes.com/thumb/msid-68346383,width-650,resizemode-4/weather.jpg" width="500" height="600"><p>तिग्मांशु धूलिया ने रोहित शेट्टी पर साधा निशाना?
X
फिल्ममेकर तिग्मांशु धूलिया जो करना चाहते हैं उसको लेकर एकदम क्लियर विजन रखते हैं। वह अपने स्टाइल की फिल्में बनाते हैं और कभी फिल्मों के लिए स्टार्स के पीछे नहीं भागते।उन्होंने कई मीडियम बजट मगर काबिलेतारीफ फिल्में जैसे 'पान सिंह तोमर' और 'साहेब बीवी और गैंगस्टर' सीरीज जैसी फिल्में बनाई हैं। वह वक्त के साथ सीख चुके हैं कि फिल्म को सुर्खियों में लाने के लिए बड़े स्टार्स की जरूरत नहीं।इस बारे में तिग्मांशु बताते हैं, मैं अपनी बड़ाई नहीं करना चाहता पर मैं चाहता हूं कि मेरी फिल्म सिर्फ 'तिग्मांशु धूलिया' फिल्म रहे। चाहे यह हिट हो या फ्लॉप, इससे फर्क नहीं पड़ता। वह बताते हैं कि वह अब ऐसे प्रड्यूसर्स को अप्रोच न करना सीख गए हैं, जो ऐसी स्क्रिप्ट चाहते हैं जिसमें बड़े स्टार लाने पड़ें। वह अब इस चक्कर में नहीं पड़ते। तिग्मांशु का कहना है कि वह इंडस्ट्री में फिल्में बनाने आए हैं न कि स्टार्स को लेकर फिल्में बनाने।तिग्मांशु ज्यादातर फिल्में स्मॉल टॉउन्स में बनाते हैं क्योंकि उन्हें लगता है कि ज्यादातर बढ़िया स्टोरीज वहीं से आती हैं। वह बताते हैं कि अगर आप छोटे कस्बे की फिल्म को मुंबई में बनाने की कोशिश करेंगे तो काम नहीं बनेगा।</p><a href='../../../Output/output.html'> Back to Output page </a> </body></html>