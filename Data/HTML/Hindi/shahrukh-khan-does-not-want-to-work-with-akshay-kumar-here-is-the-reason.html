<!DOCTYPE html><html><body><h1>अक्षय कुमार के साथ काम नहीं करना चाहते शाहरुख खान, बताई यह वजह</h1><p><b>Authors : </b>No Author Specified</p><p><b>Published on : </b>05&#47;02&#47;2019, 17&#58;20&#58;59</p><p><b>Bollywood News: बॉलिवुड के किंग खान शाहरुख और खिलाड़ी कुमार अक्षय अगर एक साथ किसी फिल्म में आए तो कितना अच्छा हो, हालांकि शाहरुख का कहना है कि वह उनके साथ काम नहीं कर सकते।</b></p><img src="https://navbharattimes.indiatimes.com/thumb/msid-66459921,width-650,resizemode-4/weather.jpg" width="500" height="600"><p>X
आज सुपरस्टार शाहरुख खान का बर्थडे है। कई दशकों से हिंदी फिल्म इंडस्ट्री में काबिज शाहरुख की आज दुनियाभर में पहचान है। उनके नाम कई ऐसे रेकॉर्ड्स हैं, जो अन्य ऐक्टर्स के लिए तोड़ पाना मुश्किल है। शाहरुख की लाइफ एक खुली किताब की तरह रही है, लेकिन फिर भी उनसे जुड़े कुछ अनसुने किस्से हैं, जो शायद ही लोग जानते होंगे।
बादशाह ऑफ बॉलिवुड, किंग खान, रोमांस के बादशाह जैसे न जाने कितने ही नामों से मशहूर शाहरुख खान कभी ऐक्टिंग को बिल्कुल भी पसंद नहीं करते थे। उनका ऐक्टर बनने का सपना कभी था ही नहीं क्योंकि उन्हें लगता था कि उनके लुक्स अच्छे नहीं हैं।
शायद किस्मत को कुछ और ही मंज़ूर था। उनका फिल्मों में आने का फैसला मां की वजह से था। जब शाहरुख की मां का निधन हुआ, तो वह उस गम से उबर नहीं पाए। अपनेआप को इस दुख से उबारने के लिए शाहरुख ने न चाहते हुए भी खुद को फिल्मों की ओर मोड़ लिया।
दिल्ली से मुंबई आने के बाद शाहरुख ने एक के बाद एक 5 फिल्में साइन कीं और फिर यहां से उन्होंने पीछे मुड़कर नहीं देखा।
बेहद कम लोग जानते हैं कि फिल्मों में आने से पहले शाहरुख दिल्ली के दरियागंज में एक रेस्ट्रॉन्ट चलाते थे।
उनकी माली हालत इतनी खराब थी कि 80 के दशक में जब एक बार दिल्ली में गजल सिंगर पंकज उधास का कॉन्सर्ट हुआ, तो उन्होंने उसमें द्वारपाल के तौर पर नौकरी की, जिसमें उन्हें बतौर सैलरी 50 रुपये मिले।
इस 50 रुपये की सैलरी से शाहरुख खान ने आगरा का टिकट लिया और फिर ताजमहल देखने गए। दिल्ली से मुंबई आने के बाद भी शाहरुख को कुछ दिन ऐसे ही गुजारने पड़े थे, लेकिन आज उनका स्टारडम और सक्सेस सभी के लिए मिसाल है।
शाहरुख हरफनमौला रहे हैं। वह न एक अच्छे ऐक्टर हैं, बल्कि अच्छे खिलाड़ी भी रहे हैं। शाहरुख ने न सिर्फ क्रिकेट खेला है, बल्कि क्रिकेट, हॉकी और फुटबॉल टीमों की कप्तानी भी की है।
शाहरुख कभी भी हिंदी के पेपर में अच्छे मार्क्स नहीं लाते थे। उनकी मां ने एक बार उनसे वादा किया कि अगर वह हिंदी के पेपर में अच्छे नंबर लाएंगे तो वह उन्हें फिल्म दिखाने ले जाएंगी। चूंकि शाहरुख को फिल्में देखना पसंद था, इसलिए तबसे वह हिंदी में अच्छे नबंर लाने लगे।
खान तिकड़ी का बोलबाला है, इस बात में तो कोई शक नहीं लेकिन खिलाड़ी अक्षय कुमार ने भी अपनी खास जगह बना रखी है। उनके काम का स्टाइल एकदम अलग है। वह हर साल एक हिट दे रहे हैं और उनकी फिल्में दर्शकों को काफी पसंद भी आ रही हैं।हाल ही में जब शाहरुख खान से पूछा गया कि क्या वह कभी अक्षय के साथ काम करना चाहेंगे? इस पर शाहरुख खान ने जवाब दिया कि अक्षय बहुत जल्दी जाग जाते हैं और उनके दिन की शुरुआत जल्दी होती है। जिस टाइम अक्षय काम के लिए तैयार होते हैं वह शाहरुख के लिए पैकअप करके घर जाने का टाइम होता है इसलिए अक्की के काम के घंटे बढ़ सकते हैं।शाहरुख ने बताया कि वह रात में काम करने वाले इंसान हैं और ज्यादातर लोगों को उनकी तरह शूटिंग करना पसंद नहीं होता। रिपोर्ट्स के मुताबिक उन्होंने कहा कि वह अक्षय के साथ काम तो करना चाहते हैं लेकिन उनकी टाइमिंग्स मैच नहीं करेंगी।</p><a href='../../../Output/output.html'> Back to Output page </a> </body></html>