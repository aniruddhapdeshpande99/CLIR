<!DOCTYPE html><html><body><h1>बमन ईरानी के साथ फिर काम करना चाहते हैं अमिताभ बच्चन</h1><p><b>Authors : </b>No Author Specified</p><p><b>Published on : </b>24&#47;01&#47;2019, 23&#58;07&#58;12</p><p><b>Bollywood News: अमिताभ बच्चन ने बमन ईरानी के प्रॉडक्शन हाउस लॉन्च के मौके पर उनकी तारीफ की। बिग बी ने कहा कि बमन ने जो करने की हिम्मत दिखाई है, वह कम ही लोग करते हैं।</b></p><img src="https://navbharattimes.indiatimes.com/thumb/msid-67678468,width-650,resizemode-4/weather.jpg" width="500" height="600"><p>, ‘वक्त : द रेस अगेंस्ट टाइम’ और ‘भूतनाथ रिटर्न्स’ में बमन ईरानी के साथ काम कर चुके मेगास्टार अमिताभ बच्चन का कहना है कि वह फिर से ईरानी के साथ पर्दे पर काम करना पसंद करेंगे। अमिताभ यहां गुरुवार को बमन के प्रॉडक्शन हाउस ईरानी मूवीटोन के लॉन्च पर बोल रहे थे। उन्होंने कहा कि एक अभिनेता को अपना प्रॉडक्शन हाउस शुरू करने के लिए बहुत हिम्मत चाहिए।बिग बी ने कहा, ‘हमारे बीच बहुत कम लोग ऐसे हैं, जिन्होंने वास्तव में बमन जैसा काम शुरू करने के लिए बहादुरी दिखाई है। मैं बमन को इस शानदार कंपनी के लिए बधाई देता हूं, जिसकी उन्होंने शुरुआत की है। मैं प्रार्थना करता हूं कि यह सफल हों और इससे कई और लेखक सामने आएं, जिनकी हमें सख्त जरूरत है।’बिग बी ने कहा, 'मैं फिर से बमन के साथ पर्दे पर दिखाई देने की उम्मीद करता हूं। बिग बी ने लेखक के महत्व पर भी जोर दिया। उन्होंने कहा, ‘मेरा हमेशा से मानना रहा है कि फिल्म में लेखक सबसे महत्वपूर्ण व्यक्ति होता है। वे कहानी गढ़ते हैं, वे पटकथा लिखते हैं।’ अमिताभ ने फिल्मनिर्माण प्रक्रिया में लेखकों के महत्व को मान्यता देने के लिए बमन की भी सराहना की।</p><a href='../../../Output/output.html'> Back to Output page </a> </body></html>