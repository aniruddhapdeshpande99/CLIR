<!DOCTYPE html><html><body><h1>15 साल बाद एक बार फिर वापसी कर रहे हैं डायरेक्टर राजीव राय</h1><p><b>Authors : </b>No Author Specified</p><p><b>Published on : </b>25&#47;02&#47;2019, 15&#58;30&#58;58</p><p><b>Bollywood News: फिल्म इंडस्ट्री को कई सुपरहिट और बेहतरीन फिल्म देने वाले डायरेक्टर राजीव राय 15 साल बाद एक बार फिर फिल्म इंडस्ट्री में वापसी करने जा रहे हैं। उनकी पिछली फिल्म 'असंभव' साल 2004 में रिलीज हुई थी और उसके बाद उन्होंने कोई फिल्म नहीं बनाई है।</b></p><img src="https://navbharattimes.indiatimes.com/thumb/msid-68151816,width-650,resizemode-4/weather.jpg" width="500" height="600"><p>'गर्लफ्रेंड' गैब्रिएला के साथ डिनर डेट पर नज़र आए अर्जुन रामपाल
X
ने बॉलिवुड को एक से एक बेहतरीन और सुपरहिट फिल्में दी हैं। इस लिस्ट में विश्वात्मा त्रिदेव , गुप्त जैसी फिल्में शामिल हैं। राजीव की पिछली फिल्म 'असंभव' 15 साल पहले रिलीज हुई थी जिसमें लीड रोल में अर्जुन रामपाल और नसीरुद्दीन शाह थे। अब एक बार फिर राजीव राय ऐक्शन-थ्रिलर फिल्म के साथ वापसी करने जा रहे हैं।मशहूर प्रड्यूसर गुलशन राय के बेटे राजीव राय ने साल 1985 में अनिल कपूर, टीना मुनीम और जैकी श्रॉफ की फिल्म 'युद्ध' से अपने करियर की शुरुआत की थी। इसके बाद उन्होंने कई सुपरहिट फिल्में दीं। हालांकि साल 1997 में राजीव राय पर अंडरवर्ल्ड ने जानलेवा हमला किया था तो वह कुछ सालों के लिए फिल्म इंडस्ट्री से दूर हो गए। इसके बाद साल 2004 में राजीव की फिल्म 'असंभव' रिलीज हुई थी।राजीव ने अपनी आने वाली फिल्म के बारे में कहा, 'मैं इस फिल्म पर 1 साल से अधिक समय से काम कर रहा हूं। यह मेरी जिंदगी की सबसे अच्छी स्क्रिप्ट है।' हालांकि राजीव ने फिल्म के बारे में ज्यादा नहीं बताया है लेकिन उन्होंने यह जरूर माना कि यह एक ऐक्शन थ्रिलर होगी। अभी इस फिल्म का फाइनल ड्राफ्ट तैयार किया जा रहा है।कहा जा रहा है कि सितंबर में इस फिल्म की शूटिंग शुरू हो सकती है। ऐसी भी खबर है कि यह फिल्म राजीव की 1997 में आई सुपरहिट फिल्म 'गुप्त' का सीक्वल होगी। हालांकि राजीव ने इस बात से इनकार किया है कि उनकी अगली फिल्म गुप्त का सीक्वल होगी। उनका कहना है कि यह फिल्म बिल्कुल नई फिल्म होगी। राजीव ने अभी तक यह भी नहीं बताया कि वह अपनी फिल्म में किसे कास्ट करेंगे।</p><a href='../../../Output/output.html'> Back to Output page </a> </body></html>