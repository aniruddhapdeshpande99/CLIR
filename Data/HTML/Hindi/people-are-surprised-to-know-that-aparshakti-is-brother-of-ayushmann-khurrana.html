<!DOCTYPE html><html><body><h1>आयुषमान खुराना का भाई हूं जानकर चौंक जाते हैं लोगः अपारशक्ति</h1><p><b>Authors : </b>No Author Specified</p><p><b>Published on : </b>11&#47;03&#47;2019, 23&#58;15&#58;17</p><p><b>Bollywood News: अपारशक्ति का कहना है कि बॉलिवुड स्टार के बच्चों या भाइयों के करियर की लॉन्चिंग अधिकतर लीड रोल में होती है लेकिन मेरा फिल्मी करियर अन्य बॉलिवुड स्टार के बच्चों या भाइयों जैसा नहीं था।</b></p><img src="https://navbharattimes.indiatimes.com/thumb/msid-68216048,width-650,resizemode-4/weather.jpg" width="500" height="600"><p>'लुका छुपी' में नजर आए अभिनेता अपारशक्ति खुराना ने बताया कि उन्हें विश्वास नहीं होता है कि बहुत से लोग नहीं जानते कि वह आयुषमान खुराना के भाई हैं। जब लोगों को पता चलता है कि हम दोनों भाई हैं तो लोग चौंक जाते हैं। जब कभी लोग मिलते हैं तो 'स्त्री' के बिट्टू या 'दंगल' के ओमकार नाम से बुलाते हैं।31 साल के अपारशक्ति ने अपना करियर रेडियो जॉकी और टीवी एंकर से शुरू किया था। इसके बाद उन्होंने 2016 में आई आमिर खान की हिट फिल्म 'दंगल' से फिल्मी करियर की शुरुआत की। इसके बाद अपारशक्ति ने 'बद्रीनाथ की दुल्हनिया', 'स्त्री' जैसी फिल्मों में काम किया।उनके भाई आयुषमान खुराना ने 2012 में बतौर लीड ऐक्टर विकी डोनर पहली फिल्म की थी जबकि, अपारशक्ति ने फिल्मों सपोर्टिंग रोल किए है लेकिन वह इसके साथ खुश हैं।अपारशक्ति का कहना है कि बॉलिवुड स्टार के बच्चों या भाइयों के करियर की लॉन्चिंग अधिकतर लीड रोल में होती है लेकिन मेरा फिल्मी करियर अन्य बॉलिवुड स्टार के बच्चों या भाइयों जैसा नहीं था। मैंने पांच फिल्मों के हीरो के दोस्त का रोल किया है लेकिन किसी स्टार के बच्चे ने ऐसा नहीं किया है।अपारशक्ति ने बताया कि स्कूल और कॉलेज के दिनों में किसी की योजना बनाते थे लेकिन जब वैसा नहीं होता था तो दिल टूट जाता था इसलिए वह किसी की योजना बनाने में विश्वास नहीं रखते।साथ ही कहा कि किसी को काम को बैठकर सोचने से अच्छा है उसे कर दो। 'लुका छुपी' मे काम करने के बाद अपारशक्ति 'जबारिया जोडी', 'स्ट्रीट डांसर' और 'कानपुरिए' फिल्मों में दिखाई देंगे।</p><a href='../../../Output/output.html'> Back to Output page </a> </body></html>