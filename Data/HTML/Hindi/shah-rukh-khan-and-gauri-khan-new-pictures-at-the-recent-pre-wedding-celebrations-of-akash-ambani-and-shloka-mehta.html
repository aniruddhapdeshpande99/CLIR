<!DOCTYPE html><html><body><h1>आकाश अंबानी की शादी से पहले प्री-वेडिंग से शाहरुख और गौरी की नई तस्वीरें हो रहीं वायरल</h1><p><b>Authors : </b>No Author Specified</p><p><b>Published on : </b>08&#47;03&#47;2019, 08&#58;44&#58;42</p><p><b>Bollywood News: कल 9 मार्च को मुकेश अंबानी के बेटे आकाश अंबानी श्लोका मेहता के साथ शादी के बंधन में बंध जाएंगे। उनके प्री-वेडिंग से शाहरुख खान और गौरी खान की कुछ तस्वीरें इंटरनेट पर वायरल हो रही हैं।</b></p><img src="https://navbharattimes.indiatimes.com/thumb/msid-68312875,width-650,resizemode-4/weather.jpg" width="500" height="600"><p>एक दिन बाद मुकेश अंबानी के बेटे आकाश अंबानी श्लोका मेहता के साथ शादी के बंधन में बंध जाएंगे। फिलहाल बॉलिवुड के खूबसूरत कपल में से शाहरुख खान और गौरी खान की कुछ तस्वीरें इंटरनेट पर वायरल हो रही हैं, जो आकाश और श्लोका के प्री-वेडिंग की हैं। इन तस्वीरों में शाहरुख और गौरी एथनिक लुक में कमाल लग रहे हैं।बता दें कि हाल में शादी से पहले अंबानी परिवार ने 3 दिनों का प्री वेडिंग सेलिब्रेशन स्विट्ज़रलैंड में रखा था, जहां बॉलिवुड के कई बड़े स्टार्स पहुंचे थे। इस गेस्ट लिस्ट में शाहरुख खान, गौरी खान, आलिया भट्ट, करण जौहर, विद्या बालन, रणबीर कपूर जैसे कई सितारों के नाम थे। हाल ही में एक विडियो भी काफी वायरल हुआ था, जिसमें क्रिस मार्टिन के परफॉर्मेंस के दौरान गौरी और शाहरुख एक साथ स्टेज पर थिरकते नजर आ रहे थे।बता दें कि कल यानी 9 मार्च को अंबानी परिवार में शहनाई बजने वाली है, जिसमें बॉलिवुड सितारों का भी खूब जमावड़ा लगने वाला है। रिपोर्ट की मानें तो आकाश और श्लोका की शादी में बॉलिवुड मेहमानों की लिस्ट में अमिताभ बच्चन, जया बच्चन, ऐश्वर्या राय बच्चन, अभिषेक बच्चन, शाहरुख खान, गौरी खान, आमिर खान, किरण राव, सैफ अली खान, करीना कपूर खान, दीपिका पादुकोण, रणवीर सिंह, सारा अली खान, अर्जुन कपूर, जाह्नवी कपूर, खुशी कपूर, अनिल कपूर के नाम शामिल हैं।इसके साथ ही खबर है कि इन दिनों सुर्खियों में छाए कथित कपल आलिया भट्ट और रणबीर कपूर, टाइगर श्रॉफ और दिशा पाटनी, मलाइका अरोड़ा और अर्जुन कपूर, फरहान अख्तर और शिबानी दांडेकर भी इस वेडिंग का हिस्सा बन सकते हैं। इस शादी से पहले दिसम्बर में मुकेश अंबानी ने अपनी बेटी ईशा अंबानी की धूमधमा से शादी रचाई, जिसमें बॉलिवुड से लेकर हॉलिवुड और दुनिया भर से बड़ी-बड़ी हस्तियां शामिल हुईं। इस शादी से पहले भी उदयपुर में उन्होंने प्री-वेडिंग का भव्य आयोजन किया था और यह देश की सबसे महंगी शादियों में से एक थी।</p><a href='../../../Output/output.html'> Back to Output page </a> </body></html>