<!DOCTYPE html><html><body><h1>भविष्य में अपने निर्देशन वाली फिल्म में अभिनय नहीं करुंगा : तिग्मांशु धूलिया</h1><p><b>Authors : </b>No Author Specified</p><p><b>Published on : </b>19&#47;03&#47;2019, 21&#58;15&#58;45</p><p><b>Bollywood News: नयी दिल्ली, 19 मार्च (भाषा) तिग्मांशु धूलिया ने अपने निर्देशन एवं अभिनय से सिने दर्शकों को भले ही प्रभावित किया हो लेकिन उनका कहना है कि एक ही फिल्म में दोनों कार्यों के बीच संतुलन साधना बेहद कठिन काम है। अपने निर्देशन में बनी नयी फिल्म &ldquo;मिलन टॉकीज&rdquo; में मुख्य कलाकार (अली फजल) के पिता का किरदार निभाने वाले निर्देशक ने कहा कि उन्होंने यह किरदार करने का फैसला इसलिए किया क्योंकि अन्य कलाकार उपलब्ध नहीं थे। इस फिल्म में धूलिया पहली बार अपनी किसी निर्देशित फिल्म में संपूर्ण भूमिका में नजर आएंगे। इससे पहले वह 2011 में</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>नयी दिल्ली, 19 मार्च (भाषा) तिग्मांशु धूलिया ने अपने निर्देशन एवं अभिनय से सिने दर्शकों को भले ही प्रभावित किया हो लेकिन उनका कहना है कि एक ही फिल्म में दोनों कार्यों के बीच संतुलन साधना बेहद कठिन काम है। अपने निर्देशन में बनी नयी फिल्म &ldquo;मिलन टॉकीज&rdquo; में मुख्य कलाकार (अली फजल) के पिता का किरदार निभाने वाले निर्देशक ने कहा कि उन्होंने यह किरदार करने का फैसला इसलिए किया क्योंकि अन्य कलाकार उपलब्ध नहीं थे। इस फिल्म में धूलिया पहली बार अपनी किसी निर्देशित फिल्म में संपूर्ण भूमिका में नजर आएंगे। इससे पहले वह 2011 में अपनी फिल्म &ldquo;साहेब बीवी और गैंगस्टर’’ में मेहमान भूमिका में नजर आए थे। निर्देशक ने पीटीआई-भाषा को एक साक्षात्कार में बताया, &ldquo;मैं कभी भी यह भूमिका नहीं करना चाहता था। भविष्य में मैं अभिनय एवं निर्देशन साथ-साथ नहीं करुंगा क्योंकि यह बहुत मुश्किल है। मैं किसी और से यह भूमिका करवाना चाहता था। लेकिन समस्या तारीखों की थी और हर कोई व्यस्त था। जब मेरे पास कोई विकल्प नहीं बचा तो मैंने फिल्म में अभिनय का निर्णय लिया। &rdquo; मिलन टॉकीज 15 मार्च को सिनेमाघरों में प्रदर्शित हो चुकी है। फिल्म में आशुतोष राणा, संजय मिश्रा, ऋचा सिन्हा, सिकंदर खेर भी हैं।</p><a href='../../../Output/output.html'> Back to Output page </a> </body></html>