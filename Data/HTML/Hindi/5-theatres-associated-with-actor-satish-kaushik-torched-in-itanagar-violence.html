<!DOCTYPE html><html><body><h1>ईटानगर हिंसा में जला दिए गए सतीश कौशिक से संबंधित 5 थिअटर्स</h1><p><b>Authors : </b>No Author Specified</p><p><b>Published on : </b>24&#47;02&#47;2019, 09&#58;06&#58;43</p><p><b>Bollywood News: भारत के पूर्वोत्तर राज्यों में सरकार द्वारा लाए गए नए नियमों का विरोध हो रहा है। इस बीच ईटानगर में हुए हिंसात्मक प्रदर्शन में 5 थिअटर्स को जलाए जाने की सूचना है। बताया जा रहा है कि ऐक्टर सतीश कौशिक इन थिअटर्स के प्रमोटर हैं।</b></p><img src="https://navbharattimes.indiatimes.com/thumb/msid-68133783,width-650,resizemode-4/weather.jpg" width="500" height="600"><p>कलाकार सतीश कौशिक से संबंधित 5 थिअटर्स में अरुणाचल प्रदेश की राजधानी ईटानगर में हुई हिंसा में आग लगा दी गई। यह घटना शुक्रवार रात की बताई जा रही है जबकि लोग सरकार द्वारा कुछ वर्ग को परमानेंट रिजिडेंसी सर्टिफिकेट दिए जाने का विरोध कर रहे थे।इस मामले पर मीडिया से फोन पर बात करते हुए सतीश कौशिक ने कहा, 'मैं पिक्चर टाइम नाम से जुड़े 5 थिअटर्स से जुड़ा हुआ हूं। मैं इनका प्रमोटर हूं। मेरे पास शनिवार सुबह थिअटर्स के मालिक सुशील चौधरी की कॉल आई और उन्होंने बताया कि इन 5 थिअटर्स में आग लगा दी गई है।' बता दें कि पूर्वोत्तर राज्यों में चल रहे विरोध के चलते पहले ईटानगर इंटरनैशनल फिल्म फेस्टिवल को भी रद्द कर दिया गया है। इसके बाद सतीश कौशिक सहित 50 अन्य प्रतिनिधियों को गुवाहाटी से बाहर निकाला गया है।कौशिक ने बताया, 'मैं शुक्रवार को पहुंचा और होटल पहुंचा। मुझे शाम के फंक्शन में शामिल होना था लेकिन ऑर्गनाइजर्स ने बताया कि कुछ समस्या हो गई है और विरोध प्रदर्शन के कारण इवेंट नहीं हो सकेगा। प्रदर्शनकारी हिंसा और पत्थरबाजी कर रहे थे जिसके कारण हम कन्वेंशन सेंटर नहीं पहुंच सके। हमें लगा कि अब अगले दिन सुबह निकल जाएंगे लेकिन हम वहां फंस चुके थे।'सतीश कौशिक ने कहा, 'हमने लोकल आईएएस अधिकारी की मदद से बॉर्डर क्रॉस किया। उन्होंने हमारी सुरक्षा के लिए 10-12 गाड़ियों में लोगों को भेजा और इसके बाद हम अरुणाचल प्रदेश का बॉर्डर पार कर सके।'</p><a href='../../../Output/output.html'> Back to Output page </a> </body></html>