<!DOCTYPE html><html><body><h1>आकाश अंबानी के प्री-वेडिंग में क्रिस मार्टिन, द चेनस्मोकर्स ने किया परफॉर्म</h1><p><b>Authors : </b>No Author Specified</p><p><b>Published on : </b>27&#47;02&#47;2019, 16&#58;00&#58;54</p><p><b>Bollywood News: गायक क्रिस मार्टिन और 'द चेनस्मोकर्स' ने स्विट्जरलैंड के सेंट मोरिट्ज में आकाश अंबानी और श्लोका मेहता के प्री-वेडिंग फंक्शन में परफॉर्म कर समां बांध दिया।</b></p><img src="https://navbharattimes.indiatimes.com/thumb/msid-68184377,width-650,resizemode-4/weather.jpg" width="500" height="600"><p>प्ले के गायक क्रिस मार्टिन और ' द चेनस्मोकर्स ' ने स्विट्जरलैंड के सेंट मोरिट्ज में आकाश अंबानी और श्लोका मेहता के प्री-वेडिंग फंक्शन में परफॉर्म कर समां बांध दिया। आकाश रिलायंस इंडस्ट्रीज लिमिटेड के चेयरमैन मुकेश अंबानी के बेटे हैं, जबकि श्लोका हीरा व्यापारी रसेल मेहता की बेटी हैं।ऐक्टर आदर जैन द्वारा शेयर किए गए विडियो में मार्टिन कोल्डप्ले के हिट गीतों में से एक 'स्काई फुल ऑफ स्टार्स' गाते नजर आ रहे हैं। एक अन्य विडियो में अमेरिकी डीजे व प्रॉडक्शन जोड़ी द चेनस्मोकर्स 'पैरिस' गाते नजर आ रहे हैं और रणबीर कपूर व आलिया भट्ट सहित सभी मेहमान झूमते नजर आ रहे हैं। इस जश्न समारोह में शाहरुख खान, आमिर खान, करिश्मा कपूर, जैकलिन फर्नांडिस, अर्जुन कपूर और मलाइका अरोड़ा जैसी बॉलिवुड की बड़ी हस्तियां भी नजर आईं।स्विट्जरलैंड में तीन दिनों तक चलने वाले प्री-वेडिंग जश्न की शुरुआत कार्निवल थीम वाली पार्टी से हुई। आकाश और श्लोका की सगाई पिछले साल मार्च में हुई थी। दोनों ने साथ में धीरूभाई अंबानी इंटरनैशनल स्कूल में पढ़ाई की है और अगले महीने वे शादी के बंधन में बंधेंगे। पिछले साल, आकाश की बहन ईशा अंबानी के प्री-वेडिंग फंक्शन में ग्रैमी अवॉर्ड विजेता गायिका बियॉन्से ने उदयपुर में परफॉर्म किया था।</p><a href='../../../Output/output.html'> Back to Output page </a> </body></html>