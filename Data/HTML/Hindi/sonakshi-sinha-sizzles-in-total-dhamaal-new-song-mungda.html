<!DOCTYPE html><html><body><h1>Total Dhamaal: जब 'मुंगड़ा' गाने पर थिरकीं सोनाक्षी सिन्हा</h1><p><b>Authors : </b>No Author Specified</p><p><b>Published on : </b>05&#47;02&#47;2019, 12&#58;45&#58;40</p><p><b>Bollywood News: 70 के दशक के हिट गाने 'मुंगड़ा' को बड़े पर्दे पर रीक्रिएट करने जा रही हैं सोनाक्षी सिन्हा। 'टोटल धमाल' के इस गाने में सोनाक्षी बबली लुक में काफी हॉट और बोल्ड नजर आ रही हैं।</b></p><img src="https://navbharattimes.indiatimes.com/thumb/msid-67847414,width-650,resizemode-4/weather.jpg" width="500" height="600"><p>'धमाल' फ्रैंचाइजी की अगली फिल्म ' टोटल धमाल ' इसी महीने रिलीज़ होने को तैयार है। मेकर्स ने इस फिल्म का दूसरा गाना ' मुंगड़ा ' रिलीज़ कर दिया है, जिसमें पुराने आइकॉनिक गाने को रीक्रिएट किया है सोनाक्षी सिन्हा ने।70 के दशक में उषा मंगेशकर के इस ऑरिजनल हिट गाने 'मुंगड़ा' को फिल्माया गया था फिल्म 'इनकार' में, जिसे 'टोटल धमाल' में रीक्रिएट किया गया है। हालांकि, बताया जा रहा है कि यह सॉन्ग रीमेक नहीं है बल्कि यह ऑरिजनल सॉन्ग से काफी अलग है। इस सॉन्ग में अपनी आवाज दी है ज्योतिका टांगरी, शान और सुभ्रो गांगुली ने। फिल्म का लिरिक्स तैयार किया है कुंवर जुनेजा ने और इसे कोरियॉग्राफ किया है आदिल शेख ने। इस गाने में सोनाक्षी बबली लुक में काफी हॉट और बोल्ड नजर आ रही हैं।हाल ही में सोनाक्षी ने मुंबई मिरर से बातचीत करते हुए इस गाने और हेलन से अपनी तुलना पर कहा था, 'हेलन आंटी के ग्रेस और चार्म को कोई मैच नहीं कर सकता और यहां तक कि उनको कॉपी करना भी बेवकूफी होगा। हमारा वर्जन डांस नंबर है, जिसमें बेहतरीन म्यूज़िक है और ढेर सारी कोरियॉग्रफी और इसमें ऑरिजनल सॉन्ग की तरह कुछ भी नहीं।' उन्होंने बताया कि इस गाने की शूटिंग के दौरान उन्हें अजय देवगन के साथ काम करना काफी अच्छा लगा।बता दें कि 'टोटल धमाल' का ट्रेलर हाल ही में रिलीज़ किया गया है और दर्शकों से अच्छी प्रतिक्रिया भी मिली है। फिल्म के लीड रोल में अजय देवगन, अनिल कपूर, माधुरी दीक्षित, अरशद वारसी, जावेद जाफरी, जॉनी लिवर, रितेश देशमुख, संजय मिश्रा जैसे तमाम सितारे हैं। फिल्म इसी महीने 22 फरवरी को रिलीज़ होगी।</p><a href='../../../Output/output.html'> Back to Output page </a> </body></html>