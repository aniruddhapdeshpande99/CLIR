<!DOCTYPE html><html><body><h1>'मेंटल है kya' को लेकर कंगना की डिमांड पर बोले प्रड्यूसर</h1><p><b>Authors : </b>No Author Specified</p><p><b>Published on : </b>18&#47;02&#47;2019, 19&#58;00&#58;47</p><p><b>Bollywood News: बॉलिवुड ऐक्‍ट्रेस कंगना रनौत फिल्‍म 'मणिकर्णिका' के बाद अब जल्‍दी ही फिल्‍म 'मेंटल है क्‍या' में दिखाई देंगी। फिल्‍म में उनके ऑपोजिट ऐक्‍टर राजकुमार नजर आएंगे। आइए जानते हैं...</b></p><img src="https://navbharattimes.indiatimes.com/thumb/msid-64559193,width-650,resizemode-4/weather.jpg" width="500" height="600"><p>Exclusive | Presenting the first look of #MentalHaiKya starring Kangana Ranaut and Rajkummar Rao https://t.co/8bl1pT85RT — Kangana Ranaut Daily (@KanganaDaily) 1520206551000
ऐक्‍ट्रेस कंगना रनौत और कॉन्ट्रोवर्सीज का पुराना नाता है। हाल ही में उनकी फिल्‍म 'मणिकर्णिका : द क्‍वीन ऑफ झांसी' को लेकर भी काफी विवाद हुए। हालांकि यह विवाद अभी थमे भी नहीं थे कि उनकी आने वाली फिल्‍म ' मेंटल है क्‍या ' को लेकर मीडिया रिपोर्ट्स में कहा जाने लगा कि वह इस फिल्‍म के पोस्‍टर के लिए तब तक शूट नहीं करेंगी जब तक कि उनके सोलो पोस्‍टर रिलीज नहीं किये जाएंगे। हालांकि, इस फिल्म के प्रोड्यूसर ने कंगना की सोलो पोस्टर रिलीज की डिमांड की खबरों को गलत बताया है। उन्होंने कहा है कि बतौर प्रोड्यूसर उन्हें ऐसी कोई जानकारी नहीं मिली है। बता दें कि फिल्‍म 29 मार्च 2019 को सिनेमाघरों में रिलीज होगी।बता दें कि 'मेंटल है क्या' एक साइकॉलॉजिकल थ्रिलर फिल्म है। इसे नैशनल अवार्ड विनर डायरेक्टर प्रकाश कोवेलामुदी डायरेक्ट कर रहे हैं। फिल्म की कहानी लंदन और मुंबई की पृष्ठभूमि पर आधारित है। कंगना और राजकुमार की जोड़ी पिछली बार निर्देशक विकास बहल की फिल्म 'क्वीन' में साथ नजर आई थी। यह जोड़ी 'क्वीन' में सुपरहिट साबित हुई थी।कंगना और राजकुमार इस फिल्म को लेकर काफी उत्साहित हैं। राजकुमार ने कहा, 'कंगना और मैं बहुत अच्छे दोस्त हैं। 'क्वीन' के सेट पर हम दोनों के बीच बहुत जल्द ही दोस्ती हो गई थी। फिल्‍म के प्रड्यूसर शैलेश आर. सिंह, एकता कपूर और शोभा कपूर हैं। फिल्‍म में कंगना रनौत और राजकुमार राव के अलावा विक्रांत मेसी, सतीश कौशिक और अमृता पुरी सहित अन्‍य कलाकार नजर आएंगे।</p><a href='../../../Output/output.html'> Back to Output page </a> </body></html>