<!DOCTYPE html><html><body><h1>The Worst Day: हॉलिवुड में कदम रखने जा रही हैं नीतू चंद्रा</h1><p><b>Authors : </b>No Author Specified</p><p><b>Published on : </b>17&#47;04&#47;2019, 10&#58;03&#58;42</p><p><b>Bollywood News: बॉलिवुड ऐक्ट्रेस और भोजपुरी फिल्में प्रड्यूस कर चुकीं ऐक्ट्रेस नीतू चंद्रा अब हॉलिवुड में अपनी पारी की शुरुआत के लिए तैयार हैं। वह एक शॉर्ट फिल्म 'द वर्स्ट डे' से हॉलिवुड में कदम रखेंगी।</b></p><img src="https://navbharattimes.indiatimes.com/thumb/msid-66541975,width-650,resizemode-4/weather.jpg" width="500" height="600"><p>रणदीप और नीतू चंद्रा फिर करीब आए?
X
बॉलिवुड ऐक्ट्रेस नीतू चंद्रा हॉलिवुड में अपनी पारी की शुरुआत के लिए तैयार हैं। वह एक शॉर्ट फिल्म ' द वर्स्ट डे ' से हॉलिवुड में कदम रखेंगी।मीडिया रिपोर्ट्स के अनुसार, यह एक कॉमिडी फिल्म है, जिसके लेखक और निर्देशक बुल्गारिया के फिल्मकार स्टानिस्लावा आईवी हैं। अपने किरदार के बारे में नीतू ने बताया, 'मेरे लिए 2019 की शुरुआत अद्भुत है। इस प्रॉजेक्ट के साथ जुड़कर मैं काफी रोमांचित हूं।'उन्होंने कहा, 'मुझे इस अनुभव से काफी कुछ सीखने को मिला। यह मेरा पहला नेगेटिव किरदार है, जो जंगली है, दिलचस्प है, विलन है।' नीतू के अनुसार, इस प्रॉजेक्ट से उनमें काफी बदलाव आया है। यह प्रॉजेक्ट उनके लिए काफी खास है।बता दें कि नीतू बॉलिवुड में 'गरम मसाला', 'ट्रैफिक सिग्नल', 'ओए लकी लकी ओए', 'वन टू थ्री', 'नो प्रॉब्लम' जैसी कई फिल्में कर चुकी हैं। इसके अलावा नीतू कई साउथ इंडियन सिनेमा में भी नजर आ चुकी हैं और भोजपुरी फिल्में भी प्रड्यूस कर चुकी हैं। कभी रणदीप हुड्डा के साथ अफेयर को लेकर काफी चर्चा में थीं नीतू चंद्रा। सुनने में यहां तक आया था कि दोनों की रियल लाइफ लव स्टोरी फिल्मी पर्दे पर दिखाने की भी तैयारी थी।</p><a href='../../../Output/output.html'> Back to Output page </a> </body></html>