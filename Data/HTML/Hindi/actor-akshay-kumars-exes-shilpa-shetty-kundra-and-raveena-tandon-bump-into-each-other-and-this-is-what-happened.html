<!DOCTYPE html><html><body><h1>क्या हुआ जब आमने-सामने आईं अक्षय कुमार की एक्स-गर्लफ्रेंड्स शिल्पा और रवीना?</h1><p><b>Authors : </b>No Author Specified</p><p><b>Published on : </b>29&#47;01&#47;2019, 08&#58;54&#58;54</p><p><b>Bollywood News: किसी को भी अंदाज़ा नहीं था कि अक्षय कुमार की एक्स-गर्लफ्रेंड्स यानी शिल्पा शेट्टी और रवीना टंडन यूं एक-दूसरे से टकरा जाएंगी और फिर ऐसा नज़ारा देखने को मिलेगा।</b></p><img src="https://navbharattimes.indiatimes.com/thumb/msid-67719267,width-650,resizemode-4/weather.jpg" width="500" height="600"><p>हर साल की तरह इस साल भी मुंबई पुलिस के लिए फिल्मी सितारों ने शानदार मनोरंजन का इंतज़ाम किया। मुंबई पुलिस के लिए रविवार को आयोजित 'उमंग 2019' कार्यक्रम में पहुंचे बॉलिवुड सितारों ने परफॉर्म भी किया। आगे देखें, यहां कौन-कौन से सितारे किस अंदाज़ में पहुंचे।
रणवीर की मस्ती देखिए, पुलिस वालों की गोद में कैसे कूद गए ऐक्टर। (Pics: Yogen shah)
हाल ही में हुआ उमंग 2019 का समारोह काफी रोमांचक और मजेदार रहा, जिसमें फिल्मी सितारों ने अपनी परफॉर्मेंस और अपियरेंस से यादगार बना दिया। इस फंक्शन में अमिताभ बच्चन और अक्षय कुमार से लेकर आलिया भट्ट और रणबीर कपूर तक तमाम बड़ी हस्तियां शामिल हुईं। वैसे तो इस फंक्शन में कई दिलचस्प चीजें देखने को मिलीं, लेकिन एक खास चीज जिसने सभी का ध्यान अपनी ओर खींचा, वह था अक्षय कुमार की एक्स-गर्लफ्रेंड्स शिल्पा शेट्टी और रवीना टंडन का आमना-सामना।जी हां, इस अवॉर्ड फंक्शन में शिल्पा और रवीना भी शामिल हुईं। किसी जमाने में दोनों ऐक्ट्रेसेस ने अलग-अलग वक्त पर अक्षय कुमार को डेट किया था। रिपोर्ट्स के मुताबिक, रवीना और अक्षय ने गुपचुप तरीके से सगाई तक कर ली थी। खैर, बाद में दोनों अलग हो गए। अक्षय लंबे समय शिल्पा के साथ भी रिलेशनशिप में रहे, लेकिन बात नहीं बनी। अक्षय कुमार की वजह से ही रवीना और शिल्पा के बीच दरार आ गई थी और कहा जाने लगा था कि वे कभी दोस्त नहीं बन पाएंगी। लेकिन ऐसा नहीं है।शिल्पा और रवीना अपनी पास्ट लाइफ को भुला चुकी हैं और अपनी-अपनी शादीशुदा ज़िंदगी में काफी खुश हैं। उमंग 2019 के दौरान भी शिल्पा और रवीना जब एक-दूसरे से टकराईं तो उन्होंने एक-दूसरे को नजरअंदाज नहीं किया, बल्कि हाथ पकड़े नज़र आईं। दोनों के बीच बॉन्डिंग कितनी गहरी है, यह आप इस फोटो को देखकर भी अंदाज़ा लगा सकते हैं।वैसे आपको बता दें कि रवीना और शिल्पा के बीच 2011 में ही दोस्ती हो गई थी। उस वक्त शिल्पा ने रवीना को दिवाली पार्टी पर अपने घर बुलाया था और अब दोनों अच्छी दोस्त हैं।</p><a href='../../../Output/output.html'> Back to Output page </a> </body></html>