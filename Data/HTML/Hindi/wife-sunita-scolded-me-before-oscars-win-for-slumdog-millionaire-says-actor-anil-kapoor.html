<!DOCTYPE html><html><body><h1>ऑस्‍कर से एक रात पहले पत्‍नी ने काफी डांटा था: अनिल कपूर</h1><p><b>Authors : </b>No Author Specified</p><p><b>Published on : </b>05&#47;02&#47;2019, 10&#58;15&#58;23</p><p><b>Bollywood News: हाल ही में ऐक्‍टर ने बताया कि उन्‍हें वह दिन याद है जब ऑस्‍कर सेरेमनी से पहले उनकी पत्‍नी ने उन्‍हें काफी डांटा था। बता दें, फिल्‍म 'स्लमडॉग मिलियनेयर' अनिल कपूर के करियर की सबसे बड़ी फिल्‍मों में से एक है। 2009 में फिल्‍म को ऑस्‍कर में 10 नॉमिनेशन्‍स मिले थे जिसमें से इसने 8 ट्रोफियां जीती थीं।</b></p><img src="https://navbharattimes.indiatimes.com/thumb/msid-67639259,width-650,resizemode-4/weather.jpg" width="500" height="600"><p>इसमें कोई शक नहीं है कि फिल्‍म ' स्लमडॉग मिलियनेयर ' बॉलिवुड ऐक्‍टर अनिल कपूर के करियर की सबसे बड़ी फिल्‍मों में से एक है। 2009 में फिल्‍म को ऑस्‍कर में 10 नॉमिनेशन्‍स मिले थे जिसमें से इसने 8 ट्रोफियां जीती थीं। डायरेक्‍टर डैनी बॉयल की इस फिल्‍म में अनिल का अहम रोल था। उन्‍होंने गेम शो होस्‍ट की भूमिका अदा की थी।हाल ही में ऐक्‍टर ने बताया कि उन्‍हें वह दिन याद है जब ऑस्‍कर सेरेमनी से पहले उनकी पत्‍नी ने उन्‍हें काफी डांटा था। अनिल के मुताबिक, 'फैमिली के लिए ऑस्‍कर महत्‍व नहीं रखता। ऑस्‍कर की एक रात पहले मैं और मेरी पत्‍नी सोनम के बारे में बात कर रहे थे। मैंने कहा कि मुझे अब सोने दो और पत्‍नी ने कहा कि ऑस्‍कर छोड़ो, पहले मुझे सुनो।'अनिल ने आगे कहा, 'तब भी मेरी प्राथमिकता मेरा परिवार था। ऑस्‍कर सेरेमनी से एक रात पहले सुनीता से काफी बहस हुई थी।' बता दें, यह बातें अनिल ने एक खास समारोह में कहीं।इस प्रोग्राम को इस आइकॉनिक जीत के 10 साल पूरा होने पर ऑर्गनाइज किया गया था। प्रोग्राम में गुलजार और ए आर रहमान समेत कई बड़े नाम मौजूद थे।</p><a href='../../../Output/output.html'> Back to Output page </a> </body></html>