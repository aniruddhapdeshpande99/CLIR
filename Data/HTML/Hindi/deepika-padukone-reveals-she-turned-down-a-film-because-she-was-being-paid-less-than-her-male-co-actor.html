<!DOCTYPE html><html><body><h1>मेल को-ऐक्टर से कम पेमेंट मिलने पर Deepika Padukone ने छोड़ दी थी फिल्म</h1><p><b>Authors : </b>No Author Specified</p><p><b>Published on : </b>17&#47;01&#47;2019, 13&#58;53&#58;32</p><p><b>Bollywood News: बॉलिवुड में Deepika Padukone उन ऐक्ट्रेस में से एक मानी जाती हैं जो हमेशा सही के लिए अपनी आवाज बुलंद करती हैं। हाल में उन्होंने इस बात का खुलासा किया है कि उन्होंने सिर्फ इसलिए एक फिल्म को ठुकरा दिया था क्योंकि उन्हें उनके मेल को ऐक्टर से कम पेमेंट किया जा रहा था।</b></p><img src="https://navbharattimes.indiatimes.com/thumb/msid-67570046,width-650,resizemode-4/weather.jpg" width="500" height="600"><p>[Video] Deepika Padukone talks about experiencing gender pay disparity in Bollywood at the launch of 'The Dot That… https://t.co/mnIdZ2feam — Deepika Padukone FC (@DeepikaPFC) 1547686829000
शादी के बाद अब फिर पर्दे पर पति-पत्नी बनेंगे रणवीर-दीपिका!
X
X
कोई इनकार नहीं कर सकता है कि Deepika Padukone इस समय बॉलिवुड की सबसे टैलंटेड और खूबसूरत ऐक्ट्रेस में से एक मानी जाती हैं। दीपिका ने पद्मावत, बाजीराव मस्तानी, चेन्नई एक्सप्रेस, ये जवानी है दीवानी जैसी कई फिल्मों से दर्शकों के दिलों में खास जगह बना ली है। उनकी फिल्मों की बॉक्स ऑफिस पर परफॉर्मेंस को देखते हुए दीपिका बॉलिवुड सबसे ज्यादा पेमेंट लेने वाली वाली फीमेल स्टार्स में से एक हैं।दीपिका, Ranveer Singh से शादी के बाद काम पर वापस आ गई हैं। हाल में दीपिका एक बुक लॉन्च इवेंट में पहुंची थीं। इस इवेंट के दौरान दीपिका ने बॉलिवुड में हिरोइनों को मेल को-ऐक्टर्स से कम पेमेंट मिलने की बात भी उठाई। उन्होंने बताया कि उन्होंने एक फिल्म सिर्फ इस वजह से छोड़ दी थी क्योंकि उन्हें उनके मेल को-स्टार से काफी कम पेमेंट मिल रही थी।उन्होंने कहा, 'मुझे अपना ट्रैक रेकॉर्ड और अपनी कीमत की जानकारी है। मुझे पता है कि बहुत सी फिल्में मेरी फिल्मों से अच्छा प्रदर्शन नहीं कर पाई हैं। इस लिए इस बात का कोई आधार नहीं है। इसलिए मुझे उस फिल्म में काम करने से इनकार करने में कोई परेशानी नहीं हुई क्योंकि मुझे यह गलत लगा।' दीपिका ने आगे कहा, 'मुझे नहीं लगता है कि मैं इस बात के साथ जी सकती हूं कि मैं एक फिल्म का पार्ट थी और उसमें बराबर रचनात्मक योगदान देने के बाद भी मुझे कम पैसा दिया गया। 'दीपिका ने यह भी कहा कि जब तक जेंडर के आधार पर फिल्मों में यह भेदभाव होता रहेगा, वह फिल्मों को ना कहती रहेंगी ताकि उन्हें रात को चैन से नींद आ सके। वर्क फ्रंट की बात करें तो दीपिका पादुकोण अपनी अगली फिल्म 'छपाक' की शूटिंग का इंतजार कर रही हैं जिसका डायरेक्शन मेघना गुलजार कर रही हैं। इस फिल्म में दीपिका के साथ विक्रांत मैसी नजर आएंगे।</p><a href='../../../Output/output.html'> Back to Output page </a> </body></html>