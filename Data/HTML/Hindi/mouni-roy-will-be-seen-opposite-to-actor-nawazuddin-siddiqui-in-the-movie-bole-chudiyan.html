<!DOCTYPE html><html><body><h1>'बोले चूड़ियां ' में नवाजुद्दीन सिद्दीकी के साथ रोमांस करती नजर आएंगी मौनी रॉय</h1><p><b>Authors : </b>No Author Specified</p><p><b>Published on : </b>11&#47;03&#47;2019, 09&#58;11&#58;09</p><p><b>Bollywood News: ऐक्‍टर नवाजुद्दीन सिद्दीकी की आने वाली फिल्‍म 'बोले चूड़ियां' में लीड ऐक्‍ट्रेस को लेकर लंबे समय से चल रही अटकलें खत्‍म हुईं। पहले इसमें सोनाक्षी सिन्‍हा और श्रद्धा कपूर को नवाजुद्दीन के ऑपोजिट दिखाई देने की बात चल रही थी। लेकिन अब एक दूसरा नाम फाइनल हो चुका है।</b></p><img src="https://navbharattimes.indiatimes.com/thumb/msid-68351617,width-650,resizemode-4/weather.jpg" width="500" height="600"><p>बॉलिवुड में शानदार ऐक्टिंग के बलबूते अपनी एक जगह बनाने वाले ऐक्‍टर नवाजुद्दीन सिद्दीकी के साथ हर ऐक्‍ट्रेस काम करना चाहती है। ऐसे में जब उनकी आने वाली फिल्‍म 'बोले चूड़ियां' की लीड ऐक्‍ट्रेस की तलाश जारी थी, तब सोनाक्षी सिन्‍हा और श्रद्धा कपूर का नाम सामने आया था। काफी हद तक कयास लगाए जा रहा था कि फिल्‍म की लीड ऐक्‍ट्रेस श्रद्धा कपूर होंगी। लेकिन अब मौनी रॉय का नाम फाइनल हुआ। कहा जा रहा है कि हाल ही में उन्‍होंने इस फिल्‍म को साइन किया है। मीडिया रिपोर्ट्स के मुताबिक नवाजुद्दीन सिद्दीकी के भाई शम्स नवाब सिद्दीकी की इस डायरेक्‍शनल डेब्‍यू मूवी 'बोले चूड़ियां' में मौनी रॉय नवाजुद्दीन के साथ पर्दे पर रोमांस करती नजर आएंगी।बता दें कि इस बारे में मौनी से बात की गई तो उन्‍होंने कहा ' मुझे अपनी किस्‍मत पर भरोसा ही नहीं हो रहा था। लेकिन मैं काफी एक्‍साइटेड हूं कि मैं एक शानदार ऐक्‍टर नवाजुद्दीन सिद्दीकी के साथ काम करने जा रही हूं। इतने बड़े ऐक्‍टर के साथ काम करने को लेकर थोड़ा नर्वस हूं,लेकिन यकीन है, उनसे काफी कुछ सीखने को मिलेगा। मेरी कोशिश है कि मैं फिल्‍म की टीम का जो मुझपर भरोसा है, उसपर खरी उतरूं।'फिल्‍म में अपनी भूमिका के बारे में मौनी ने बताया कि जैसे ही उन्‍होंने फिल्‍म की स्क्रिप्‍ट पढ़ी तो फिल्‍म के किरदार से उन्‍हें प्‍यार हो गया। बेहतरीन कहानी है। उन्‍होंने कहा कि ज्‍यादा तो नहीं बता सकती लेकिन इतना कहेंगी कि यह कहानी एक ऐसी लड़की की है जो कभी ट्रैक्‍टर की सवारी करती है तो कभी सपनों के जैसी डांस करती नजर आती है। उन्‍होंने कहा कि इस किरदार को करना एक अच्‍छा अनुभव होगा। मौनी ने कहा कि इस फिल्‍म को लेकर वह काफी उत्‍सुक हैं। खासतौर पर अपनी भूमिका को लेकर। उन्‍होंने कहा वह पहली बार इस तरह के रोल में नजर आएंगी।नवाजुद्दीन सिद्दीकी ने कहा कि वह भी मौनी के साथ काम करने को लेकर एक्‍साइटेड हैं। उन्‍होंने कहा कि वह काफी टैलंटेड हैं। इसके अलावा वह अपने काम में एक्‍स्‍पेरिमेंट करती भी नजर आती हैं। नवाजुद्दीन ने कहा ' फिल्‍म में लीडिंग रोल के लिए वह बिल्‍कुल परफेक्‍ट हैं।'नवाजुद्दीन सिद्दीकी के वर्कफ्रंट की बात करें तो वह 'बोले चूड़ियां' के बाद मोतीचूर चकनाचूर, फोटोग्राफ, रोम रोम में जैसी फिल्मों में भी रोमांटिक अंदाज में नजर आएंगे।वहीं मौनी रॉय के वर्कफ्रंट की बात करें तो जल्‍द ही उनकी फिल्‍म 'ब्रह्मांड' रिलीज होने वाली है। इसमें वह रनबीर कपूर, आलिया भट्ट के साथ अहम भूमिका निभाती दिखेंगी। इसके बाद वह जॉन अब्राहम के साथ फिल्म 'रोमियो अकबर वाल्टर' (रॉ) और राजकुमार राव के साथ 'मेड इन चाइना' में भी नजर आएंगी।</p><a href='../../../Output/output.html'> Back to Output page </a> </body></html>