<!DOCTYPE html><html><body><h1>सूरज बड़जात्या के साथ 5 वीं बार काम करेंगे सलमान खान</h1><p><b>Authors : </b>No Author Specified</p><p><b>Published on : </b>05&#47;02&#47;2019, 13&#58;48&#58;10</p><p><b>Bollywood News: 'मैंने प्यार किया', 'हम साथ-साथ हैं' और 'हम आपके हैं कौन' जैसी शानदार हैट्रिक के बाद सलमान खान और सूरज बडजात्या की जोड़ी एक बार फिर से तैयार हो रही है एक और फैमिली ड्रामे के लिए।</b></p><img src="https://navbharattimes.indiatimes.com/thumb/msid-67847739,width-650,resizemode-4/weather.jpg" width="500" height="600"><p>सलमान खान और करण जौहर की बॉक्स ऑफिस पर भिड़ंत?
X
X
, 'हम साथ-साथ हैं', 'हम आपके हैं कौन' और 'प्रेम रतन धन पायो' जैसी फिल्म बनाने वाले सूरज बड़जात्या और सलमान खान की जोड़ी एक बार फिर से तैयार है एक नई कहानी को परदे पर उतारने के लिए। सलमान को लेकर अपनी अगली फिल्म प्लान कर रहे सूरज ने बताया कि वह सलमान के साथ एक बार फिर एक फैमिली ड्रामा बनाएंगे।सलमान खान और सूरज बड़जात्या की जोड़ी ने अब तक 4 फिल्मों में साथ काम किया है, जिनमें से 'मैंने प्यार किया', 'हम साथ-साथ हैं' और 'हम आपके हैं कौन' ने शानदार सफलता हासिल की थी। सूरज बड़जात्या की अगली फैमिली ड्रामा एक इमोशनल म्यूजिकल ड्रामा होगी। फिलहाल सूरज अपने बेटे अवनीश बड़जात्या की फिल्म पर काम कर रहे हैं, जो बतौर निर्देशक अपनी फिल्म निर्देशित करने वाले हैं।सलमान और सूरज की फिल्म को लेकर खबर थी कि इस बार यह जोड़ी एक एक्शन फिल्म पर काम करेगी, लेकिन सूरज ने इस खबर को गलत बताया और कहा, 'मैंने फिल्म का स्टार्ट का एक आइडिया सलमान के साथ डिस्कस किया है, जिसे सलमान ने पसंद भी किया है। मेरा आइडिया फैमिली ड्रामा बनाने का है, न कि ऐक्शन फिल्म का। हमारी फिल्म में हर वह बात होगी जिस बात के लिए राजश्री प्रॉडक्शन को जाना जाता है। जब कभी भी मेरी फिल्म की स्क्रिप्ट पूरी तरह तैयार हो जाएगी, सलमान ने मुझे कहा है कि वह फिल्म के लिए तैयार रहेंगे।'इस दिनों सलमान अली अब्बास जफर के निर्देशन में 'भारत' की शूटिंग में बिजी हैं। 'भारत' इसी साल (2019) ईद पर होगी। भारत में सलमान के साथ कैटरीना कैफ, तब्बू और दिशा पटानी हैं। 'भारत' के तुरंत बाद सलमान खान 'दबंग 3' पर काम शुरू करेंगे। सलमान के नाम पर भाई सोहेल खान की 'शेरखान' और निर्माता - निर्देशक साजिद नाडियाडवाला की फिल्म 'किक 2' भी है। खबर है कि इन दोनों फिल्मों की कहानी पर काम चल रहा है।</p><a href='../../../Output/output.html'> Back to Output page </a> </body></html>