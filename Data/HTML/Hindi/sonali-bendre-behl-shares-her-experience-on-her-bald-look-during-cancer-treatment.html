<!DOCTYPE html><html><body><h1>कैंसर ट्रीटमेंट के दौरान अपने बॉल्‍ड लुक पर सोनाली बेंद्रे ने कही यह बात</h1><p><b>Authors : </b>No Author Specified</p><p><b>Published on : </b>04&#47;04&#47;2019, 22&#58;04&#58;12</p><p><b>Bollywood News: बॉलिवुड ऐक्‍ट्रेस सोनाली बेंद्रे न सिर्फ एक बेहतरीन ऐक्‍ट्रेस हैं बल्कि कैंसर जैसी गंभीर बिमारी से लड़कर उन्‍होंने दूसरों को भी प्रेरणा दी है। वह अक्‍सर ही सोशल साइट्स और कार्यक्रमों के दौरान इस गंभीर बिमारी से जूझ रहे लोगों का हौंसला भी बढ़ाती हैं। हाल ही में उन्‍होंने इस बिमारी के दौरान हुए अपने कुछ अनुभव साझा किए। आइए जानते हैं....</b></p><img src="https://navbharattimes.indiatimes.com/thumb/msid-68727636,width-650,resizemode-4/weather.jpg" width="500" height="600"><p>न‍ सिर्फ बॉलिवुड में एक अलग मुकाम रखती हैं बल्कि वह समाज के लोगों के लिए प्रेरणास्‍त्रोत भी हैं। जिस तरह से उन्‍होंने कैंसर जैसी गंभीर बिमारी से लड़कर खुद को बाहर निकाला, वह काबिल-ए-तारीफ है। लेकिन इस बिमारी के दौरान जब उन्‍होंने अपने बालों को खोया तो उनका रिएक्‍शन कैसा था? इस पर हाल ही में उन्‍होंने एक इंटरव्‍यू के दौरान अपना अनुभव शेयर किया। सोनाली ने बताया कि वह मॉमेंट उनके लिए किस तरह का था और कैसे उन्‍होंने उसे हैंडल किया।मीडिया रिपोर्ट्स के मुताबिक सोनाली बेंद्रे ने एक शो के दौरान बताया कि जब वह कैंसर से जूझ रहीं थी और उन्‍हें पता चला कि उन्‍हें बॉल्‍ड होना पड़ेगा तो यह काफी अजीब सा मॉमेंट था। वह बालों के प्रॉडक्‍ट्स को ही इंर्डोस करती थीं। ऐसे में उनके मन में एक बारगी सवाल उठा उनके काम को लेकर।सोनाली ने बताया कि उन्‍होंने अपनी टीम को बुलाकर इस बारे में बात की। सभी ने उन्‍हें काफी सपॉर्ट किया। वहीं उनके कुछ दोस्‍तों ने उन्‍हें विग पहनने की सलाह दी। इसपर सोनाली ने साफ इंकार कर दिया।उन्‍होंने कहा कि वह जो जैसा है उसे वैसा ही स्‍वीकार करने में भरोसा रखती हैं। सोनाली ने कहा कि बस यही वजह थी कि विग पहनने के बजाए वह बॉल्‍ड लुक को पसंद करती थीं।</p><a href='../../../Output/output.html'> Back to Output page </a> </body></html>