<!DOCTYPE html><html><body><h1>रोहित शेट्टी की कॉप यूनीवर्स में होगी 'लेडी सिंघम' की एंट्री!</h1><p><b>Authors : </b>No Author Specified</p><p><b>Published on : </b>13&#47;03&#47;2019, 22&#58;00&#58;18</p><p><b>Bollywood News: एक्शन फिल्में बनाने के लिए मशहूर रोहित शेट्टी अपनी कॉप यूनीवर्स में महिला पुलिस पर बेस्ड बनाने का प्लान कर रहे हैं। यह आइडिया उन्हें हॉलिवुड से आया।</b></p><img src="https://navbharattimes.indiatimes.com/thumb/msid-68397514,width-650,resizemode-4/weather.jpg" width="500" height="600"><p>अजय देवगन के साथ 'सिंघम', 'रणवीर सिंह' के साथ 'सिम्बा' ओर अक्षय कुमार के साथ 'सूर्यवंशी' बनाने के बाद फिल्म निर्देशक रोहित शेट्टी एक महिला पुलिस बेस्ड फिल्म बनाने का प्लान कर रहे हैं। रोहित शेट्टी एक्शन फिल्मों को बनाने के लिए मशहूर हैं। वहीं दर्शक रोहित शेट्टी की महिला पुलिस पर बेस्ड फिल्म का बेसब्री से इंतजार कर रहे हैं।रोहित शेट्टी ने कहा कि उनके दिमाग में एक स्टोरी है और जिसे वह जल्द पूरा करना चाहते हैं। उन्होंने साफ किया कि इस फिल्म में रोल फाइनल करने में अभी थोड़ा समय है। फिल्म निर्देशक ने साथ ही कहा कि कॉप यूनीवर्स का यह आइडिया उन्हें हॉलिवुड से आया।रिपोर्टस के अनुसार, अवेंजर्स सीरिज से प्रेरित होकर बॉलिवुड में कॉप यूनीवर्स बनाने का आइडिया मिला। रोहित शेट्टी इस बात से सहमत हैं कि हॉलिवुड में जो होता है वह 10 साल बाद बॉलिवुड में आता है। साथ ही कहा कि शुरुआत में वह इस आइडिया को लेकर घबरा रहे थे। रोहित शेट्टी की फिल्म 'सूर्यवंशी' आने वाली है।वहीं 'मणिकर्णिका' में काम कर चुकी अंकिता लोखंडे ने मुंबई मिरर से बातचीत में कहा था कि रोहित शेट्टी की फिल्म में लेडी कॉप का रोल करना चाहती हैं लेकिन इस कॉप यूनीवर्स में ऐक्ट्रेस का नाम अभी तय नहीं हुआ है।</p><a href='../../../Output/output.html'> Back to Output page </a> </body></html>