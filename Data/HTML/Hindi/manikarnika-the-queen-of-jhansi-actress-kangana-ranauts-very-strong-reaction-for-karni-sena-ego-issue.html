<!DOCTYPE html><html><body><h1>करणी सेना को फालतू का ईगो इश्यू दिखाने की जरूरत नहीं, मैं कभी नहीं मांगूगी माफी: कंगना रनौत</h1><p><b>Authors : </b>No Author Specified</p><p><b>Published on : </b>23&#47;01&#47;2019, 19&#58;35&#58;19</p><p><b>Bollywood News: अपने बेबाक और बुलंद बयानों के लिए मशहूर कंगना रनौत ने एक बार फिर से करणी सेना को करार जवाब दिया है... कंगना ने साफ कहा कि करणी सेना के यह फालतू के ईगो इश्यू उनके साथ नहीं चलेंगे... वह किसी से... किसी बात के लिए... कभी भी... माफी नहीं मांगने वालीं हैं ...</b></p><img src="https://navbharattimes.indiatimes.com/thumb/msid-67652748,width-650,resizemode-4/weather.jpg" width="500" height="600"><p>X
X
गणतंत्र दिवस के मौके पर अभिनेत्री कंगना रनौत की फिल्म ' मणिकर्णिका : द क्वीन ऑफ झांसी' रिलीज हो रही है। इस फिल्म को लेकर करनी सेना वाले एक बार फिर से उपद्रव मचाने की कोशिश में जुटे हैं। बिना सिर पैर की बातों को लेकर फिल्म का विरोध कर रहे हैं। करणी सेना की मानें तो फिल्म में रानी लक्ष्मी बाई का अफेयर एक अंग्रेज अफसर के साथ दिखाया गया है और इसी बात को लेकर सेना विरोध कर रही है।हालांकि बाद में कंगना ने करणी सेना को आश्वासन दिया है कि उनकी फिल्म में ऐसा कोई दृश्य नहीं है। अब करणी सेना को फिल्म से कोई तकलीफ नहीं है, बल्कि उन्हें ऐतराज है कंगना के एक बयान पर, जिसमें कंगना ने कहा था कि वह भी राजपूत हैं और जरूरत पड़ने पर करणी सेना को ध्वस्त कर सकती हैं।अब सेना चाहती है कि कंगना अपने उस बयान पर माफी मांगे। फिल्म को लेकर उन्हें किसी तरह का कोई ऐतराज नहीं है। जब तक कंगना माफी नहीं मांग लेती, सेना के लोग उनके घर के पास विरोध करेंगे। करणी सेना की इस बात पर कंगना ने फिर से करारा जवाब देते हुए कहा है कि करणी सेना का यह फालतू का ईगो इश्यू उनके साथ नहीं चलेगा। वह कभी किसी से माफी नहीं मांगती हैं, न मांगेंगी।कंगना रनौत कहती हैं, 'मैं कभी भी किसी से माफी नहीं मांगती, जब कोई मेरी गलती नहीं तो माफी किस बात की? हमने उन्हें आश्वासन दिया है कि फिल्म में कुछ भी गलत नहीं दिखाया गया है, उन्हें भी हमारा सहयोग देना चाहिए।'कंगना आगे कहती हैं, 'मणिकर्णिका भारत की बेटी हैं, हम सबको मिलकर उस फिल्म को आगे बढ़ाना चाहिए। मणिकर्णिका सिर्फ मेरी तो रिश्तेदार हैं नहीं, वह तो पूरे भारत की बेटी है। वह मेरे लिए वही हैं, जो सबके लिए हैं। करणी सेना को फिल्म का साथ देना चाहिए, सेना को यह फालतू का ईगो इश्यू मेरे साथ करने की जरूरत नहीं है। मैं यहां किसी को सॉरी-वौरी नहीं कहने वाली हूं।'कंगना की 'डैनी डेन्जोंगपा, जिस्शू सेनगुप्ता, कुलभूषण खरबंदा सहित कई और चेहरे भी नजर आएंगे। फिल्म का निर्देशन कंगना रनौत और कृष ने मिलकर किया है। फिल्म के गीत लिखे हैं प्रसून जोशी ने और इसे संगीत से सजाया है शंकर एहसान लॉय की तिकड़ी ने। फिल्म का नरेशन अमिताभ बच्चन की आवाज में हैं।</p><a href='../../../Output/output.html'> Back to Output page </a> </body></html>