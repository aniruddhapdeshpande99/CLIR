<!DOCTYPE html><html><body><h1>Aisha Sharma ने ट्रोल्‍स को दिया जवाब, आउटफिट पर उठाए थे सवाल</h1><p><b>Authors : </b>No Author Specified</p><p><b>Published on : </b>22&#47;01&#47;2019, 16&#58;02&#58;36</p><p><b>Bollywood News: 'सत्‍यमेव जयते' फेम ऐक्‍ट्रेस आयशा शर्मा ने अपनी एक तस्‍वीर पोस्‍ट की जिसमें वह गहरे गले की पोशाक में बैकलेस जंपसूट में नजर आ रही थीं। इस पर ट्रोल्‍स ने आपत्तिजनक कॉमेंट्स किए।</b></p><img src="https://navbharattimes.indiatimes.com/thumb/msid-67640476,width-650,resizemode-4/weather.jpg" width="500" height="600"><p>आज सोशल मीडिया के जमाने में बॉलिवुड स्‍टार्स भी ऑनलाइन ट्रोल्‍स का काफी शिकार हो रहे हैं। ऐसा होने पर जहां कुछ सिलेब्‍स ऑनलाइन दुनिया से ब्रेक ले लेते हैं, वहीं कई ऐसे भी हैं जो ट्रोल्‍स के कॉमेंट पर उन्‍हें जवाब भी देते हैं।ताजा मामला 'सत्‍यमेव जयते' फेम ऐक्‍ट्रेस आयशा शर्मा से जुड़ा है। हाल ही में उन्‍होंने अपनी एक तस्‍वीर पोस्‍ट की जिसमें वह गहरे गले की पोशाक में बैकलेस जंपसूट में नजर आ रही थीं।इसके बाद सोशल मीडिया पर ट्रोल्‍स ने ऐक्‍ट्रेस की आउटफिट सिलेक्‍शन और उनके 'आसानी से उपलब्‍ध होने' पर उनका मजाक बनाने की कोशिश की। इस पर आयशा ने ट्रोल्‍स को अपने अंदाज में जवाब दिया।ऐक्‍ट्रेस ने कहा, 'मेरे बारे में लोग जो भी धारणा बनाएं, मैं जो चाहती हूं वह पहन सकती हूं। मेरे (या किसी के भी) चरित्र और मूल्‍य पर मेरे ड्रेस के हिसाब से आरोप लगाना हास्यास्पद है। एक साड़ी पहने हुए लड़की भी 'उपलब्‍ध' हो सकती है।'उन्‍होंने यह भी कहा, 'मेरी बॉडी पर आपके कॉमेंट्स आपके असुरक्षा के भाव को दिखाते हैं। अगर मैं आप होती तो मैं समय के साथ बेहतर चीजें करती।</p><a href='../../../Output/output.html'> Back to Output page </a> </body></html>