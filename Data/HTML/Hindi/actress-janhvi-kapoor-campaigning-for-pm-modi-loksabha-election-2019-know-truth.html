<!DOCTYPE html><html><body><h1>पीएम मोदी के समर्थन में जाह्नवी के नाम से किया गया ट्वीट हुआ वायरल</h1><p><b>Authors : </b>No Author Specified</p><p><b>Published on : </b>18&#47;04&#47;2019, 16&#58;17&#58;25</p><p><b>Bollywood News: अभिनेत्री जाह्नवी कपूर के नाम से सोशल मीडिया में किया गया एक ट्वीट बेहद वायरल हो गया है, इस ट्वीट में प्रधानमंत्री मोदी का समर्थन किया गया है।</b></p><img src="https://navbharattimes.indiatimes.com/thumb/msid-68644551,width-650,resizemode-4/weather.jpg" width="500" height="600"><p>X
चुनाव 2019 को लेकर माहौल गरम है, ऐसे में दिवंगत अभिनेत्री श्रीदेवी की बेटी जाह्नवी कपूर के नाम से एक ट्वीट सोशल मीडिया पर खूब वायरल हो रहा है। जाह्नवी कपूर के नाम पर किया गया यह ट्वीट प्रधानमंत्री नरेंद्र मोदी के पक्ष में किया गया है। जाह्नवी के नाम से जो ट्वीट वायरल हुआ है, उसमें लिखा है, 'मैं राजनीति नहीं समझती हूं, लेकिन मुझे पता है कि देश को मोदीजी की जरूरत है।'जाह्नवी के नाम से किया गया यह ट्वीट सोशल मीडिया में पोस्ट होते ही ट्रेंड करने लगा। कुछ ही घंटों में इस ट्वीट को 3600 बार री-ट्वीट और 12,000 बार लाइक किया गया है। कहा जा रहा है कि इस ट्वीट द्वारा जाह्नवी कपूर भी पीएम मोदी का प्रचार कर रही हैं। हालांकि इस मामले में अब तक जाह्नवी कपूर और उनके परिवार की ओर से कोई बयान सामने नहीं आया है।दरअसल, जाह्नवी कपूर के नाम पर बना वह ट्विटर अकाउंट फेक है। क्योंकि वह अकाउंट वेरीफाइड नहीं है। असल बात तो यह भी है कि जाह्नवी कपूर ट्विटर पर हैं ही नहीं। सोशल मीडिया में जाह्नवी का वेरीफाइड अकाउंट इंस्टाग्राम पर है। जाह्नवी के नाम से जो अकाउंट वायरल हुआ है, उसे 27 जून को क्रिएट किया गया था और अब तक सिर्फ 19 बार ही इस हैंडल से ट्वीट किया गया है।मोदी सरकार के समर्थन में जिस अकाउंट से ट्वीट किया गया था अब वह अकाउंट ट्विटर पर उपलब्ध भी नहीं है, उस अकॉउंट को डिलीट कर दिया गया है। चुनाव के दौरान सोशल मीडिया पर नामचीन और प्रसिद्द लोगों के नाम से कई सारे फेक अकाउंट नजर आ रहे हैं, कुछ दिन पहले रणवीर सिंह और दीपिका पादुकोण की तस्वीर को एडिट कर दिखाया गया कि वह दोनों बीजेपी के लिए प्रचार कर रहे हैं।हालांकि, बाद में पड़ताल के बाद पता चला कि कपल की इमेज के साथ छेड़छाड़ की गई है। जाह्नवी कपूर, फिलहाल राजनीति से दूर अपनी फिल्मों में व्यस्त हैं. वो गुंजन सक्सेना के जीवन पर बनी बायोपिक में मुख्य भूमिका निभा रही हैं. जाह्नवी ने सैराट की रीमेक धड़क से बॉलीवुड में डेब्यू किया था।</p><a href='../../../Output/output.html'> Back to Output page </a> </body></html>