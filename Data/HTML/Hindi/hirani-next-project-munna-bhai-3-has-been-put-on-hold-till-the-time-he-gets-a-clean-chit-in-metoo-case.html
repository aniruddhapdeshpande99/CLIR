<!DOCTYPE html><html><body><h1>#MeToo: 'मुन्ना भाई 3' होल्ड पर, हिरानी को क्लीन चिट का इंतज़ार</h1><p><b>Authors : </b>No Author Specified</p><p><b>Published on : </b>15&#47;01&#47;2019, 10&#58;18&#58;28</p><p><b>Bollywood News: 'संजू' की शूटिंग के दौरान हिरानी पर एक महिला ने छेड़खानी का आरोप लगाया है। अब लेटेस्ट रिपोर्ट की मानें तो हिरानी की फिल्म 'मुन्ना भाई 3' होल्ड पर चली गई है, जब तक कि इस मामले में उन्हें क्लीन चिट नहीं मिल जाता।</b></p><img src="https://navbharattimes.indiatimes.com/thumb/msid-67539291,width-650,resizemode-4/weather.jpg" width="500" height="600"><p>यौन शोषण के आरोप में फंसे राजकुमार हिरानी, 'संजू' की शूटिंग के समय का है मामला
X
X
से ठहराव के बाद एक बार फिर #MeToo को लेकर आवाज उठी है। इस बार चर्चा में हैं फिल्म इंडस्ट्री के जानेमाने मेकर राजकुमार हिरानी। फिल्म डायरेक्टर राजकुमार हिरानी पर यौन शोषण के आरोप लगने के बाद से ही बॉलिवुड के उनके कई साथी सकते में हैं। बता दें कि रविवार को एक महिला ने राजकुमार हिरानी पर उनकी लेटेस्ट फिल्म ' संजू ' की शूटिंग के दौरान कई बार उनके साथ छेड़खानी करने का आरोप लगाया था। हालांकि, हिरानी ने इन आरोपों के बेबुनियाद बताया है।हिरानी ने अपने ऊपर लगे इन आरोपों को खारिज करते हुए कहा है, 'मैं बिल्कुल हैरान था जब दो महीने पहले मुझे मेरे ऊपर लगाए इन आरोपों के बारे में पता चला था। मैंने फौरन उसी वक्त कहा कि इस मैटर को किसी कमिटी या लीगल बॉडी में ले जाना जरूरी है, लेकिन इसके बजाय इस शिकायत को मीडिया में ले जाया गया। मैं दृढ़ता के साथ यह कहना चाहूंगा कि मेरी छवि खराब करने के लिए यह एक गलत, द्वेषपूर्ण और शरारत से भरी कहानी गढ़ी जा रही है।'अब लेटेस्ट रिपोर्ट की मानें तो हिरानी की अगली फिल्म 'मुन्ना भाई 3' इसी वजह से होल्ड पर चली गई है, जब तक कि इस मामले में उन्हें क्लीन चिट नहीं मिल जाता। इस खबर को कन्फर्म करते हुए एक सूत्र ने एक अखबार को बताया, 'दिसम्बर के अंत में हुई एक मीटिंग में यह तय हुआ था कि यदि हिरानी इस मामले में दोषी पाए जाते हैं तो फॉक्स मुन्ना भाई 3 से अपने हाथ पीछे खींच लेगा। VVC फिल्म्स ने भी इस मुद्दे को सीरियसली लिया और हिरानी का नाम 'एक लड़की को देखा तो ऐसा लगा' के प्रमोशनल मटीरियल से हटा दिया। VVC फिल्म्स इस मामले की छानबीन कर रही है।'बता दें कि पीड़िता ने आरोप लगाया है कि 'संजू' फिल्म की शूटिंग के दौरान करीब 6 महीने तक (करीब मार्च से सितम्बर 2018 तक) हिरानी ने उनका यौन उत्पीड़न किया। पीड़िता ने अपने आरोप में कहा है कि यह सब उस दौरान की घटना है जब फिल्म अपने पोस्ट प्रॉडक्शन वाले स्टेज में थी। अपने साथ हुई इस घटना की जानकारी उस महिला ने मेल के जरिए 'संजू' को को-प्रड्यूसर विधु विनोद चोपड़ा को भी दी थी। बताया गया है कि इस ईमेल में उनकी वाइफ अनुपम चोपड़ा, Vinod Chopra Films Pvt. Ltd और स्क्रिप्ट राइटर अभिजात जोशी को भी मार्क किया गया था। महिला ने यह ईमेल 3 नवंबर 2018 को लिखा था। महिला ने अपने इस ईमेल में बताया था कि पहली बार 9 अप्रैल 2018 को सेक्शुअल टिप्पणी की थी और बाद में उन्होंने अपने घर वाले ऑफिस पर उनका यौन उत्पीड़ किया था। Huffington Post को दिए इंटरव्यू में उस महिला ने कहा, 'मेरे पास उनके साथ विनम्र बने रहने के अलावा और कोई चॉइस नहीं था। मेरे लिए यह सब असहनीय था, लेकिन इसलिए यह सब झेलती रही क्योंकि मैं अपना जॉब खोना नहीं चाहती थी। मैं परेशान थी कि यदि मैंने बीच में ही अपना काम छोड़ दिया और यदि वह मेरे काम के बारे में बुरा कहेंगे तो मुझे इस इंडस्ट्री में दूसरा काम मिलना मुश्किल हो जाएगा। क्योंकि हिरानी यदि बोलेंगे कि मैं अच्छा काम नहीं करती तो उनकी बातों को हर कोई सुनता और मेरा फ्यूचर खतरे में पड़ जाता।'हालांकि, बता दें कि हिरानी के वकील ने इन सभी आरोपों का खंडन किया है और कहा है, 'शुरुआत से ही मेरे क्लाइंट ने यह कहा है कि उनपर लगे सभी आरोप गलत, शरारतपूर्ण, अपमानजनक और मानहानि वाले हैं।'</p><a href='../../../Output/output.html'> Back to Output page </a> </body></html>