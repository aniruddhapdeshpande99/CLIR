<!DOCTYPE html><html><body><h1>आलिया भट्ट ने ठुकराई बाहुबली के डायरेक्टर की फिल्म, सामने आई वजह</h1><p><b>Authors : </b>No Author Specified</p><p><b>Published on : </b>10&#47;03&#47;2019, 14&#58;47&#58;50</p><p><b>Bollywood News: बाहुबली के डायरेक्टर एसएस राजामौली ने अपनी फिल्म RRR की शूटिंग शुरू कर दी है। पहले खबरें थीं कि फिल्म में आलिया महिला का लीड रोल करेंगी। अब खबरें हैं कि आलिया की सभी बातें मानने के बाद भी उन्होंने फिल्म करने से इनकार कर दिया है।</b></p><img src="https://navbharattimes.indiatimes.com/thumb/msid-67958287,width-650,resizemode-4/weather.jpg" width="500" height="600"><p>सबसे हिट फिल्मों की लिस्ट में शामिल बाहुबली की सफलता के बाद हर किसी की नजरें बाहुबली के डायरेक्टर एसएस राजामौली की आने वाली फिल्म RRR पर टिकी हैं। डायरेक्टर ने अपनी आने वाले फिल्म की शूटिंग भी शुरू कर दी है। फिल्म की स्टारकास्ट की बात करें तो जहां मेल लीड रोल में रामचरण तेजा और जूनियर एनटी रामाराव दिखेंगे। वहीं फीमेल लीड रोल के लिए अभी कोई ऐक्ट्रेस को नहीं चुना गया है।इस फिल्म की कहानी से लेकर रिलीज डेट और लीड ऐक्ट्रेस के रोल को लेकर काफी चर्चाएं हैं। खबरें थीं कि इस फिल्म में महिला का लीड रोल के लिए डायरेक्टर ने पहले परिणिती चोपड़ा और आलिया भट्ट को ऑफर किया था। बाद में ऐसी भी खबरें थीं कि फिल्म के लिए फी पर सहमति नहीं बनने के कारण बात आगे नहीं बढ़ी। अब नई रिपोर्ट से पता चला है कि फिल्म के डायरेक्टर राजामौली आलिया भट्ट को भारी भरकम फी चुकाने के लिए सहमत हो गए थे। यहां तक कि उन्होंने करण जौहर के जरिए आलिया से संपर्क भी कर लिया था।बाद में आलिया भट्ट ने अपने बिजी शेड्यूल का हवाला देते हए फिल्म में काम करने से मना कर दिया। मालूम हो, फिलहाल आलिया अपनी आने वाली फिल्म कलंक को लेकर बिजी हैं जो 17 अप्रैल को रिलीज हो रही है। फिल्म में वह 'रूप' के किरदार में नजर आएंगी। इसके साथ ही वह 'ब्रह्मस्त्र' की शूटिंग भी कर रही हैं और जल्द ही इस साल के अंत में करण जौहर की आने वाली फिल्म तख्त की शूटिंग भी शुरू करने वाली हैं। इससे पहले वह राजी और गली बॉय में अपनी ऐक्टिंग का लोहा मनवा चुकी हैं।</p><a href='../../../Output/output.html'> Back to Output page </a> </body></html>