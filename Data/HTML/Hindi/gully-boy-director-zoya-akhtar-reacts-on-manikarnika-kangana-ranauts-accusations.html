<!DOCTYPE html><html><body><h1>माफ करें, मैं कंगना रनौत को समझ नहीं पा रही हूं: जोया अख्तर</h1><p><b>Authors : </b>No Author Specified</p><p><b>Published on : </b>14&#47;02&#47;2019, 13&#58;22&#58;23</p><p><b>Bollywood News: रितिक रोशन की सबसे अच्छी दोस्त जोया अख्तर ने कंगना रानौत की शिकायतों और आरोपों पर पूछे गए सवाल पर अपनी प्रतिक्रिया दी है।</b></p><img src="https://navbharattimes.indiatimes.com/thumb/msid-67989713,width-650,resizemode-4/weather.jpg" width="500" height="600"><p>X
करणी सेना से माफी मांगने के सवाल पर बोलीं कंगना
X
के लिए 3 बार नैशनल अवॉर्ड से सम्मानित हो चुकीं अभिनेत्री कंगना रानौत बालिवुड में लगातार अपने-पराए के भेद-भाव से जूझ रही हैं। उनकी शिकायत है कि जबसे उन्होंने बॉलिवुड में होने वाले नेपोटिजम, सामान मेहनताने और सेक्सिज्म पर खुलकर अपने विचार रखे हैं, तबसे कई लोग उनके खिलाफ हो गए हैं और बॉलिवुड में एक गैंग बन गया है, जो उनके खिलाफ है।कंगना ने आलिया भट्ट, करण जौहर, मेघना गुलजार, आमिर खान और ट्विंकल खन्ना का नाम लेते हुए कहा कि उनकी फिल्म 'राजी' के दौरान उन्होंने आलिया के एक बार कहने के बाद ही सपॉर्ट किया था, लेकिन इस समय महिलाओं से जुड़े मुद्दों पर बात करने वाले आमिर खान और ट्विंकल खन्ना क्यों खामोश हैं? झांसी की रानी उनकी चाची तो नहीं हैं, वह एक योद्धा रही हैं, ऐसे में बॉलिवुड के यह लोग खामोश क्यों हैं?कंगना की शिकायत का ताजा उदाहरण है, इसी हफ्ते जब अमिताभ बच्चन की फिल्म 'बदला' का ट्रेलर रिलीज़ हुआ तो शाहरुख खान ने ट्रेलर की तारीफ में तुरंत ट्वीट कर कहा कि वह उनसे बदला लेने आ रहे हैं। शाहरुख के बाद फिल्म इंडस्ट्री के तमाम दिग्गजों ने ट्वीट कर 'बदला' को खूब प्रमोट किया। यह सितारे आपस में एक-दूसरे के लिए ऐसा ही प्रमोशन लगभग हर फिल्म के ट्रेलर, पोस्टर, फर्स्ट लुक, सॉन्ग और इवेंट के बाद करते हैं, लेकिन कंगना की फिल्म 'मणिकर्णिका' के दौरान इंडस्ट्री के लोगों को सांप सूंघ गया था, किसी ने कहीं भी कोई पॉजिटिव बयान नहीं दिया और न ही फिल्म को लेकर कोई चर्चा हुई।कंगना की इतनी सी शिकायत फिल्म 'गली बॉय' की डायरेक्टर जोया अख्तर को समझ में नहीं आई। अपनी फिल्म के प्रमोशनल इंटरव्यू के दौरान हमसे बातचीत में जोया ने कंगना की इस शिकायत को लेकर पूछे गए सवाल पर साफ कहा कि वह कंगना की शिकायत या आरोपों को समझ नहीं पा रही हैं। जोया ने कहा 'बेशक, लोग उनके ( कंगना रनौत ) काम की सराहना करते हैं। मैं उनके आरोपों को समझ नही पा रही हूं, मुझे माफ करना।'कंगना के मामले में जोया की इस न समझ पाने के बयान, चुप्पी और माफी की वजह साफ है। दरअसल जोया रितिक रोशन की बेहद खास दोस्त हैं, ऐसे में वह अपने दोस्त की दुश्मन के बारे में सराहना कैसे कर सकती हैं। इसी लिए जोया ने इस मामले में माफी मांगते हुए फौरन कन्नी काट ली।इन दिनों कंगना जहां 'मणिकर्णिका' की सफलता का जश्न मना रही हैं, वहीं जोया अपनी आज यानी वैलंटाइंस डे के मौके पर रिलीज़ हुई फिल्म 'गली बॉय' के प्रमोशन में जुटी हैं। आलिया भट्ट, कल्कि केकला और रणवीर सिंह स्टारर 'गली बॉय' को हाल ही में बर्लिन फिल्म फेस्टिवल के दौरान खूब सराहा गया।</p><a href='../../../Output/output.html'> Back to Output page </a> </body></html>