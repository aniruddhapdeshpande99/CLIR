<!DOCTYPE html><html><body><h1>मैंने सलमान को हमेशा अपने बच्चे जैसा समझा है: जैकी श्रॉफ</h1><p><b>Authors : </b>No Author Specified</p><p><b>Published on : </b>25&#47;03&#47;2019, 12&#58;47&#58;32</p><p><b>Bollywood News: जैकी श्रॉफ और सलमान खान पहले भी कई फिल्मों में साथ में काम कर चुके हैं लेकिन इस बार फिल्म 'भारत' में जैकी, सलमान के पिता के किरदार में दिखाई देंगे। हालांकि सलमान और जैकी की उम्र में केवल 10 साल का अंतर है लेकिन फिर भी वह इस किरदार को करने के लिए तैयार हैं।</b></p><img src="https://navbharattimes.indiatimes.com/thumb/msid-68558594,width-650,resizemode-4/weather.jpg" width="500" height="600"><p>X
जॉन अब्राहम की RAW का ट्रेलर
X
इस समय अपनी आने वाली फिल्म 'रोमियो अकबर वॉल्टर' के रिलीज होने का इंतजार कर रहे हैं। इस फिल्म के अलावा जैकी श्रॉफ फिल्म ' भारत ' में भी काम कर रहे हैं और इसमें वह सलमान खान के पिता का रोल निभाते नजर आएंगे। सलमान और जैकी दोनों ने ही अपना फिल्मी सफर 80 के दशक में शुरू किया था और दोनों की उम्र में लगभग 10 साल का अंतर है। फिर भी जैकी इस रोल को करने के लिए तैयार हो गए।मिड-डे की एक रिपोर्ट के मुताबिक, जैकी ने कहा कि वह उन्हें पता है कि उनकी और सलमान की उम्र में केवल 10 साल का अंतर है। उन्होंने बताया कि दोनों का करियर भी लगभग एक ही समय पर शुरू हुआ था लेकिन उन्हें सलमान खान के पिता का किरदार निभाने में कोई दिक्कत नहीं है। जैकी ने आगे कहा कि वह सलमान खान को अपने बच्चे जैसा समझते हैं और अभी भी वह उनके लिए बच्चे जैसे ही हैं।जैकी ने यह भी बताया कि करियर के शुरुआती दिनों में सलमान को उनकी जीन्स और जूते काफी पसंद थे। जैकी इससे पहले फिल्म 'यादें' में करीना कपूर के और 'धूम 3' में आमिर खान के पिता का किरदार भी निभा चुके हैं। इससे पहले जैकी श्रॉफ और सलमान ने 'बंधन', 'कहीं प्यार न हो जाए', 'क्योंकि' और 'वीर' जैसी फिल्मों में काम किया है।</p><a href='../../../Output/output.html'> Back to Output page </a> </body></html>