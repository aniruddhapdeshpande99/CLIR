<!DOCTYPE html><html><body><h1>पुलवामा: शहीद परिवारों को 5 लाख देंगे खय्याम</h1><p><b>Authors : </b>No Author Specified</p><p><b>Published on : </b>20&#47;02&#47;2019, 08&#58;46&#58;24</p><p><b>Bollywood News: जाने-माने संगीत निर्देशक खय्याम 92 साल के हो गए हैं, 18 को अपने जन्मदिन के मौके पर खय्याम ने पुलवामा अटैक में शहीद हुए जवानों के परिवारों को 5 लाख रुपए की मदद का फैसला किया है।</b></p><img src="https://navbharattimes.indiatimes.com/thumb/msid-68073003,width-650,resizemode-4/weather.jpg" width="500" height="600"><p>पुलवामा आतंकी हमला: बीकानेर DM ने पाकिस्तानी नागरिकों को 48 घंटे में जिला छोड़...
X
X
निर्देशक खय्याम ने बेहद सादगीपूर्ण माहौल में अपना जन्मदिन मनाया और इस मौके पर उन्होंने पुलवामा टेरर अटैक में शहीद हुए जवानों के परिवार की मदद के लिए मदद के लिए 5 लाख रुपए दिए हैं। खय्याम साहब 92 वर्ष के हो गए हैं। इस मौके पर उन्होंने देश के जवानों का हौसला बढ़ाने के लिए कुछ लाइनें कहीं और बताया कि आतंकवादी हमले के शहीदों के परिवारों की सहायता के लिए 500,000 रुपये दान देने का फैसला किया है।जन्मदिन के मौके पर बिग उर्दू अवॉर्ड द्वारा अपने ही घर पर सम्मानित किए गए खय्याम ने पत्रकारों से कहा, 'पुलवामा में जो कुछ हुआ है, उससे मैं बहुत दुखी महसूस कर रहा हूं, इसलिए मुझे अपना जन्मदिन मनाने का मन नहीं हुआ। हमले में जिन्होंने अपने परिवार के सदस्य को खोया है, उन परिवारों के प्रति मेरी गहरी संवेदना है।'खय्याम आगे कहते हैं, 'मुझे उम्मीद है कि भारत सरकार इन मुद्दों का हल जल्द ही निकालेगी। हमने प्रधानमंत्री राहत कोष में 500,000 रुपये दान करने का फैसला किया है और हम शहीदों के परिवारों का समर्थन करने के लिए अपने ट्रस्ट के माध्यम से अधिक धनराशि दान करने का प्रयास कर रहे हैं।'खय्याम ने फिल्म 'उमराव जान, 'नूरी' 'कभी कभी', 'त्रिशूल' और 'बाजार' जैसी सफल फिल्मों को संगीत से सजाया था। अपने जन्मदिन पर खय्याम ने कहा, 'मेरे पास उन लोगों का आभार व्यक्त करने के लिए शब्द नहीं है, जो मेरे जन्मदिन पर शुभकामनाएं देने के लिए मेरे घर आए हैं। मैं भगवान, दर्शकों और फिल्म-उद्योग के उन लोगों का शुक्रगुजार हूं, जिन्होंने मेरी यात्रा में मुझे प्यार और समर्थन दिया।' इस मौके पर लता मंगेशकर ने भी खय्याम साहब को फोन कर उनके जन्मदिन की बधाई दी। संगीतकार ने कहा कि वह लता मंगेशकर का सम्मान मां की तरह करते हैं।</p><a href='../../../Output/output.html'> Back to Output page </a> </body></html>