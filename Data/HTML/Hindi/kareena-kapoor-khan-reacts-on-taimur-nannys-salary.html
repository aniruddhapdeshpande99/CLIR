<!DOCTYPE html><html><body><h1>तैमूर की नैनी की अधिकारियों से ज्यादा सैलरी की बात पर बोलीं करीना कपूर</h1><p><b>Authors : </b>No Author Specified</p><p><b>Published on : </b>12&#47;03&#47;2019, 20&#58;13&#58;22</p><p><b>Bollywood News: हाल ही में सोशल मीडिया पर चर्चा थी कि सैफ और करीना के बेटे तैमूर की नैनी को कुछ अधिकारियों से भी ज्यादा पैसे मिलते हैं। अब इस पर करीना कपूर खान ने खुद अपनी बात कही है।</b></p><img src="https://navbharattimes.indiatimes.com/thumb/msid-68379151,width-650,resizemode-4/weather.jpg" width="500" height="600"><p>बात में कोई शक नहीं है कि करीना कपूर खान बॉलिवुड की सबसे बेहतरीन ऐक्ट्रेसस में से एक हैं। वह काफी हुनरमंद हैं और काम और घर को एक साथ काफी अच्छे तरीके से संभालती हैं। काम के चक्कर में बेटे तैमूर के साथ वक्त न बिता पाने के कारण उन्हें कई बार ट्रोल भी किया गया लेकिन उन्होंने कभी इस पर ध्यान नहीं दिया। करीना और सैफ दोनों ही तैमूर को अपना भरपूर वक्त देते हैं। इसके अलावा तैमूर का ख्याल रखने के लिए उन्होंने एक नैनी भी रखी है जो अकसर उसके साथ नजर आती हैं। हाल ही मैं तैमूर की नैनी की सैलरी पर सोशल मीडिया पर काफी चर्चा हो रही थी। अब करीना कपूर ने भी इस पर अपना रिऐक्शन दिया है।फैशन क्वीन करीना कपूर हाल ही में अरबाज खान के टॉक शो में नजर आईं। इस शो में अरबाज ने उनसे पूछा, 'तैमूर की नैनी को कुछ मंत्रालय के अधिकारियों से भी ज्यादा सैलरी मिलती है?' इस सवाल पर करीना हैरान रह गईं। इस बारे में उन्होंने कहा, 'अच्छा, सच? उन्हें कैसे पता? इस पर तो मंत्रालय को सोचना चाहिए।' करीना ने आगे कहा कि इसकी कोई कीमत नहीं है। जब तक आपका बच्चा खुश और सुरक्षित है, इसके लिए कोई कीमत नहीं है।करीना ने पूछा कि इस बात से क्या फर्क पड़ता अगर वह नैनी को सिर्फ हजार रुपये देतीं। फर्क इस बात से पड़ता है कि बच्चा सुरक्षित हाथों में रहना चाहिए।करीना कपूर अपनी अगली फिल्म ' गुड न्यूज ' में अक्षय कुमार के साथ नजर आएंगी। इस फिल्म में दिलजीत दोसांझ और कियारा आडवाणी भी दिखाई देंगे। हाल ही में इस फिल्म के सेट से कुछ तस्वीरें भी वायरल हुई थीं।</p><a href='../../../Output/output.html'> Back to Output page </a> </body></html>