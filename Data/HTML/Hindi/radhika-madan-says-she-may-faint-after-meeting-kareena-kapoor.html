<!DOCTYPE html><html><body><h1>मैं करीना कपूर से मिलकर शायद बेहोश हो जाऊं: राधिका मदन</h1><p><b>Authors : </b>No Author Specified</p><p><b>Published on : </b>01&#47;05&#47;2019, 15&#58;51&#58;03</p><p><b>Bollywood News: राधिका मदन इरफान खान और करीना कपूर के साथ काम करने के मौके को पाकर खुद को लकी मानती हैं। उन्होंने बातचीत के दौरान 'अंग्रेजी मीडियम' के शूटिंग एक्सपीरियंस को शेयर किया।</b></p><img src="https://navbharattimes.indiatimes.com/thumb/msid-69128984,width-650,resizemode-4/weather.jpg" width="500" height="600"><p>सारा अली खान और कार्तिक आर्यन की जोड़ी पर बोलीं करीना कपूर
X
ऐक्ट्रेस राधिका मदन इन दिनों फिल्म ' अंग्रेजी मीडियम ' की शूटिंग कर रही हैं। उन्होंने शूटिंग एक्सपीरियंस और इरफान खान व करीना कपूर के साथ स्क्रीन शेयर करने का मौका पाने को लेकर अपनी भावनाएं जाहिर कीं।बर्थडे के मौके पर मुंबई मिरर से बातचीत में राधिका ने कहा कि शूटिंग में बिजी होने के कारण उनके पास इस दिन के लिए कुछ खास प्लानिंग नहीं थी, 'लेकिन मेरे दोस्त और परिवार दिल्ली से उदयपुर आए और सेट पर कास्ट व क्रू के साथ बर्थडे सेलिब्रेट किया। मैं अपने शेड्यूल के आखिरी हिस्से के शूट को पूरा कर रही हूं इसके बाद मैं थोड़ा ब्रेक लेकर इस जगह को एक्सप्लोर करूंगी।' राधिका ने बताया कि शूटिंग पूरी होने के बाद वह पांच वीगन केक और तीन ब्राउनीज के स्वाद का मजा लेंगी।'अंग्रेजी मीडियम' की टीम को राधिका ने 'ड्रीम टीम' बताया। उन्होंने कहा 'इरफान खान, करीना और होमी... अभी तक मैं इस थ्रिलिंग फीलिंग से उबर नहीं पाई हूं लेकिन मुझे ऐसा करना होगा नहीं तो मैं परफॉर्म नहीं कर पाऊंगी। हर ऐक्टर की को-स्टार विश-लिस्ट में इरफान खान का नाम होता है और मेरा यह सपना बहुत जल्दी पूरा हो गया। वह ऐक्टिंग के भगवान हैं। उन्हें देखकर बहुत कुछ सीख सकते हैं।'आगे उन्होंने करीना कपूर के बारे में बात करते हुए कहा 'मैं अभी तक करीना कपूर से मिली नहीं हूं लेकिन हो सकता है कि जब उनसे मुलाकात हो तब उन्हें देखकर मैं बेहोश हो जाऊं।'जानकारी के अनुसार, उदयपुर में फिल्म 'अंग्रेजी मीडियम' की शूटिंग का शेड्यूल पूरा होने वाला है। इसके बाद मुंबई और फिर जून में लंदन में फिल्म की शूटिंग की जाएगी।</p><a href='../../../Output/output.html'> Back to Output page </a> </body></html>