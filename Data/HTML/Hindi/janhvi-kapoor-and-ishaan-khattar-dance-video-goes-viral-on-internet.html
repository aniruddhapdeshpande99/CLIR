<!DOCTYPE html><html><body><h1>स्टेज परफॉर्मेंस में दिखी ईशान खट्टर और जाह्नवी कपूर की केमिस्ट्री</h1><p><b>Authors : </b>No Author Specified</p><p><b>Published on : </b>31&#47;03&#47;2019, 10&#58;24&#58;58</p><p><b>Bollywood News: धड़क के साथ फिल्मी इंडस्ट्री में एंट्री करने वाले जाह्नवी कपूर और ईशान खट्टर ने हाल ही में एक साथ स्टेज पर डांसिंग परफॉर्मेंस दिया। दोनों के डांस का विडियो सोशल मीडिया पर छाया हुआ है।</b></p><img src="https://navbharattimes.indiatimes.com/thumb/msid-68652623,width-650,resizemode-4/weather.jpg" width="500" height="600"><p>साल 2018 में ईशान खट्टर और जाह्नवी कपूर ने धड़क फिल्म के जरिए फिल्म इंडस्ट्री में एंट्री मारी थी। इस फिल्म में दोनों की केमिस्ट्री ने फैंस का दिल जीत लिया। ऐक्टिंग के साथ-साथ फिल्म के गानों पर दोनों के डासिंग स्टेप्स को भी लोगों ने काफी पसंद किया था। अब एक साल बाद दोनों फिर से एक साथ थिरकते नजर आए।यह मौका था, फिल्मफेयर मिडिल ईस्ट की पहली ऐनिवर्सरी का। पहली ऐनिवर्सरी के मौके पर आयोजित किए गए कार्यक्रम में इन दोनों की जोड़ी ने अपनी फिल्म के गाने झिंगाट पर स्टेज पर डांस किया तो लोगों की नजरें थम सी गईं। दोनों की इस परफॉर्मेंस का विडियो जमकर वायरल हो रहा है। लोगों ने इस विडियो को काफी पसंद किया है।डांसिंग स्टेप्स के साथ-साथ दोनों के लुक्स भी सोशल मीडिया पर चर्चा का विषय बन गए हैं। जहां जाह्नवी अपने हल्के हरे रंग के गाउन में खूबसूरत दिख रही थीं। वहीं ईशान अपने काले फॉर्मैल जैकेट और सफेद पैंट में डैशिंग लग रहे थे। फिल्मों की अगर बात करें तो फिलहाल जाह्नवी के पास तीन फिल्में हैं। वहीं, ईशान के पास अभी स्वतंत्रता सेनानी बिरसा मुंडा की बायॉपिक का ऑफर है।</p><a href='../../../Output/output.html'> Back to Output page </a> </body></html>