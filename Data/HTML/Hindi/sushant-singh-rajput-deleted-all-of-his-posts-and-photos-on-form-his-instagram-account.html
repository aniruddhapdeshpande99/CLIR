<!DOCTYPE html><html><body><h1>सुशांत सिंह राजपूत ने डिलीट किए सारे इंस्टाग्राम पोस्ट और तस्वीरें</h1><p><b>Authors : </b>No Author Specified</p><p><b>Published on : </b>18&#47;03&#47;2019, 15&#58;14&#58;58</p><p><b>Bollywood News: बॉलिवुड के धोनी सुशांत सिंह राजपूत के एक फैसले से उनके लाखों फैंस परेशान हो गए हैं। दरअसल सुशांत ने अपने इंस्टाग्राम अकाउंट से सारी तस्वीरें और पोस्ट्स डिलीट कर दिए हैं। इसके पीछे का कारण अभी तक साफ नहीं हो पाया है।</b></p><img src="https://navbharattimes.indiatimes.com/thumb/msid-68463879,width-650,resizemode-4/weather.jpg" width="500" height="600"><p>सुशांत का इंस्टाग्राम हैंडल
राजपूत फिल्म इंडस्ट्री के बेहतरीन ऐक्टर्स में से एक हैं। वह एमएस धोनी, राब्ता, शुद्ध देसी रोमांस और सोन चिड़िया जैसी फिल्मों से बॉलिवुड में अपनी जगह बना चुके हैं। हालांकि, इस वक्त वह किसी और बात को लेकर चर्चा में हैं। उनके लाखों फैंस उस समय चौंक गए जब उन्होंने देखा कि सुशांत ने अपने इंस्टाग्राम अकाउंट से सब कुछ डिलीट कर दिया है।दरअसल, सुशांत सिंह राजपूत ने अपने इंस्टाग्राम अकाउंट से सारे पोस्ट्स और फोटो डिलीट कर दिए हैं। उनके ऐसा करने के बाद उनके 7.8 मिलियन फैंस परेशान हैं। इंस्टाग्राम को पूरा खाली कर देना बड़ा फैसला है। हालांकि सुशांत ने ऐसा क्यों किया, यह अभी तक पता नहीं चल पाया। सुशांत के सारे पोस्ट्स डिलीट करते ही सोशल मीडिया पर उनके फैंस में खलबली मच गई। लोग तरह-तरह के कयास लगा रहे हैं कि इसके पीछे क्या वजह हो सकती है।फैंस को समझ नहीं आ रहा है कि आखिर सुशांत ने ऐसा क्यों किया। बता दें, सुशांत के इंस्टाग्राम पर 7.8 मिलियन यानी 78 लाख फॉलोवर्स हैं। फिलहाल, सुशांत सिंह फिल्म दिल बेचारा में व्यस्त हैं। फिल्म इसी साल के नवंबर महीने की 29 तारीख को रिलीज होगी। खास बात यह है कि उससे एक हफ्ते पहले यानी 22 नवंबर को ही अजय देवगन की फिल्म तानाजी भी रिलीज होगी। फिल्म में सुशांत सिंह राजपूत के अपॉजिट संजना सांघी को चुना गया है।</p><a href='../../../Output/output.html'> Back to Output page </a> </body></html>