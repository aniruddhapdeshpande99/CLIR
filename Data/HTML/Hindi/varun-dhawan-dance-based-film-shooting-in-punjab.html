<!DOCTYPE html><html><body><h1>वरुण धवन पहुंचे पंजाब, डांस बेस्‍ड फिल्‍म की करेंगे शूटिंग</h1><p><b>Authors : </b>No Author Specified</p><p><b>Published on : </b>23&#47;01&#47;2019, 16&#58;24&#58;20</p><p><b>Bollywood News: फिल्‍म के प्रड्यूसर भूषण कुमार ने बताया कि यह बेहद एक्‍साइटिंग प्रॉजेक्‍ट है। चूंकि यह डांस फिल्‍म है तो इसमें कई सारे गानों का स्‍कोप है। करीब 12 गाने फिल्‍म में होंगे और सचिन-जिगर के इस ऐल्‍बम में ऑरिजनल, फोल्‍क और रिक्रिएटेड गाने होंगे।</b></p><img src="https://navbharattimes.indiatimes.com/thumb/msid-67657028,width-650,resizemode-4/weather.jpg" width="500" height="600"><p>जानें, वरुण धवन के नए जुनून के बारे में
X
डायरेक्‍टर रेमो डीसूजा की आने वाली म्‍यूजिकल फिल्‍म में ऐक्‍टर वरुण धवन लीड रोल में नजर आने वाले हैं। इसकी शूटिंग बुधवार से 7 दिनों के लिए पंजाब में शुरू हो गई है। प्रड्यूसर भूषण कुमार की टीम मंगलवार को अमृतसर पहुंची और आते ही गोल्‍डेन टेंपल गई। कुमार ने हमारे सहयोगी मिरर को बताया, 'हमें मंदिर से काफी पॉजिटिव एनर्जी मिली और हम शूट के लिए तैयार हैं।'भूषण ने कहा, 'यह बेहद एक्‍साइटिंग प्रॉजेक्‍ट है। चूंकि यह डांस फिल्‍म है तो इसमें कई सारे गानों का स्‍कोप है। करीब 12 गाने फिल्‍म में होंगे और सचिन-जिगर के इस ऐल्‍बम में ऑरिजनल, फोल्‍क और रिक्रिएटेड गाने होंगे।'पहले शेड्यूल के बारे में बात करते हुए कुमार ने कहा, 'हम पंजाबी वेडिंग सॉन्‍ग के लिए करेंगे। इसके अलावा कुछ इमोशनल सीन्‍स भी फिल्‍माए जाएंगे जिसमें वरुण और उनकी रील लाइफ फैमिली नजर आएगी। इसके बाद हम 40 दिनों के लिए लंदन रवाना होंगे। यह शेड्यूल 10 फरवरी से शुरू होगा।'प्रड्यूसर ने आगे कहा, 'मैं वरुण के पिता डायरेक्‍टर डेविड धवन और भाई रोहित धवन को लंबे समय से जानता हूं। हम लोगों का दोस्‍ती वाला संबंध है। वरुण को कहानी और म्‍यूजिक की काफी अच्‍छी समझ है। वह फिल्‍ममेकिंग के हर पहलू में शामिल हैं।'भूषण की मानें तो यह फिल्‍म किसी फ्रैंचाइज का हिस्‍सा नहीं है और फिल्‍म की कहानी पूरी तरह से ऑरिजनल है। वे जल्‍द ही इसके टाइटल की घोषणा करेंगे।इससे पहले खबर आई थी कि कटरीना कैफ की जगह फिल्‍म में श्रद्धा कपूर को एंट्री मिल गई है क्‍योंकि कैट की आने वाली फिल्‍म 'भारत' के साथ इस फिल्‍म की डेट्स क्‍लैश हो रही थीं।फिलहाल वह रेमो की टीम के साथ अलग-अलग डांस फॉर्म्‍स सीख रही हैं। वह लंदन में यूनिट को जॉइन करेंगी। बता दें, नोरा फतेही भी फिल्‍म में अहम रोल में हैं।</p><a href='../../../Output/output.html'> Back to Output page </a> </body></html>