<!DOCTYPE html><html><body><h1>श्रीदेवी की आखिरी फिल्म 'मॉम' चीन में होगी रिलीज</h1><p><b>Authors : </b>No Author Specified</p><p><b>Published on : </b>27&#47;02&#47;2019, 09&#58;05&#58;48</p><p><b>Bollywood News: श्रीदेवी की आखिरी फिल्म को चीन में रिलीज करने का फैसला लिया गया है। जानकारी के अनुसार फिल्म 'मॉम' को पड़ोसी देश में 22 मार्च को रिलीज किया जाएगा।</b></p><img src="https://navbharattimes.indiatimes.com/thumb/msid-67941342,width-650,resizemode-4/weather.jpg" width="500" height="600"><p>X
श्रीदेवी अपने बेटियों से बहुत प्यार करती थीं। उनको लेकर वह काफी पजेसिव भी थीं। वह एक स्ट्रिक्ट मॉम होने के साथ ही काफी केयरिंग मां भी थीं। अगर वह गलतियों पर डांटती थीं तो जाह्नवी और खुशी की सबसे अच्छी दोस्त भी वह ही थीं।
ऐक्ट्रेस श्रीदेवी का अपनी बेटियों जाह्नवी कपूर और खुशी कपूर के लिए प्यार फोटोज में भी झलकता था।
वह अक्सर इंस्टाग्राम पर दोनों बेटियों के साथ तस्वीरें शेयर करती थीं, जिनमें तीनों ही बेहद खूबसूरत नजर आती थीं।
जाह्नवी और खुशी के साथ वह क्वॉलिटी टाइम बिताना नहीं भूलती थीं। वह उनके साथ हॉलिडे पर भी जाती थीं।
ट्रिप के दौरान की तस्वीरों में वह कभी बेटियों का हाथ थामे तो कभी उन्हें गले लगाए दिखती थीं।
फैमिली प्रोग्राम हो या फिर इवेंट में जाना हो श्रीदेवी खुद के साथ ही बेटियों के कपड़ों को लेकर भी काफी ध्यान रखती थीं।
उनकी ज्यादातर ड्रेसेज मनीष मल्होत्रा डिजाइन करते थे। श्रीदेवी के जाने के बाद भी मनीष मल्होत्रा जाह्नवी और खुशी का काफी ख्याल रखते हैं।
बेटियों के बर्थडे पर भी श्रीदेवी उन्हें प्यारी तस्वीरें शेयर कर विश करना नहीं भूलती थीं। वह कई बार बेटियों के बचपन की तस्वीरें भी पोस्ट करती थीं। इसके साथ ही वह स्पेशल पार्टीज भी प्लान करती थीं।
जाह्नवी ने जब ऐक्ट्रेस बनने का फैसला किया तो श्रीदेवी ने उनका सपॉर्ट करने में कोई कसर नहीं छोड़ी।
जब जाह्नवी की डेब्यू फिल्म 'धड़क' की शूटिंग डिले होने लगी तब श्रीदेवी खुद करण जौहर के पास गई थीं और उन्हें डांटा था।
यह इंसिडेंट भी दिखाता है कि श्रीदेवी अपनी बेटियों के कुछ भी करने को तैयार थीं। अब उनके जाने के बाद जाह्नवी और खुशी एक-दूसरे का ख्याल रखती हैं।
दिवंगत अभिनेत्री श्रीदेवी के अभिनय से सजी फिल्म 'मॉम' चीन में 22 मार्च को रिलीज होगी। एक बयान के अनुसार इस फिल्म को पोलैंड, रूस, संयुक्त अरब अमीरात, अमेरिका और सिंगापुर सहित 40 क्षेत्रों में लांच किया जा चुका है। अब यह फिल्म चीन में रिलीज की जा रही है।एक बयान में इस फैसले के पीछे की वजह बताते हुए कहा गया 'एक कलाकार की विरासत उसके काम में रह जाती है जो वह हमारे लिए छोड़ जाता है। श्रीदेवी की फिल्म 'मॉम' इसका सर्वश्रेष्ठ उदाहरण है। यह फिल्म जहां-जहां रिलीज हुई, हर जगह इसे बहुत ज्यादा सकारात्मक प्रतिक्रिया मिली। इस मार्मिक फिल्म को एक और बाजार में ले जाने, उनके बेहतर और व्यापक उपहार को प्रसारित करना गर्व की बात है।'रवि उद्यावर द्वारा निर्देशित फिल्म में श्रीदेवी ने एक मां का किरदार निभाया था जो अपनी सौतेली बेटी का बदला लेने के लिए निकलती है। उनकी सौतेली बेटी का किरदार पाकिस्तानी अभिनेत्री सजल अली ने निभाया था। इस किरदार के लिए श्रीदेवी को मरणोपरांत सर्वश्रेष्ठ अभिनेत्री का राष्ट्रीय पुरस्कार दिया गया था।चीन में श्रीदवी की आखिरी फिल्म रिलीज किए जाने पर बोनी कपूर ने कहा, 'मॉम' ऐसी फिल्म है जो हर क्षेत्र में दर्शकों से जुड़ती है। यह श्रीदेवी की अंतिम फिल्म है और हमारा लक्ष्य इस खूबसूरत फिल्म और उनकी सबसे यादगार अंतिम फिल्म को ज्यादा से ज्यादा लोगों को दिखाना है।''इंगलिश विंगलिश' के पांच साल बाद श्रीदेवी ने 2017 में रवि उद्यावर की 'मॉम' में शानदार अभिनय किया था। उन्होंने पिछले साल रिलीज हुई शाहरुख खान की फिल्म 'जीरो' में भी मेहमान भूमिका निभाई की थी।</p><a href='../../../Output/output.html'> Back to Output page </a> </body></html>