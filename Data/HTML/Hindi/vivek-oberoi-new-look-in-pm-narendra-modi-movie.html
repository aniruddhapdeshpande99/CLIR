<!DOCTYPE html><html><body><h1>PM नरेंद्र मोदी की बायॉपिक में कुछ ऐसे दिखेंगे विवेक ओबेरॉय</h1><p><b>Authors : </b>No Author Specified</p><p><b>Published on : </b>18&#47;03&#47;2019, 09&#58;46&#58;37</p><p><b>Bollywood News: पीएम मोदी की बायॉपिक में विवेक ओबेरॉय के किरदार के नए फोटोज सामने आए हैं। फिल्म 12 अप्रैल को रिलीज होने जा रही है। फिल्म पीएम मोदी के जीवन पर आधारित है। फिल्म में दर्शन कुमार, बोमन ईरानी, मनोज जोशी, प्रशांत नारायणन अभिनय करते नजर आएंगे।</b></p><img src="https://navbharattimes.indiatimes.com/thumb/msid-68458682,width-650,resizemode-4/weather.jpg" width="500" height="600"><p>Vivek Anand Oberoi's different looks in the biopic #PMNarendraModi... Directed by Omung Kumar... Produced by Sandip… https://t.co/iwv1kU5Uog — taran adarsh (@taran_adarsh) 1552879280000
प्रधानमंत्री नरेंद्र मोदी के जीवन पर बन रही फिल्म 'PM नरेंद्र मोदी' 12 अप्रैल को रिलीज हो रही है। फिल्म में विवेक ओबेरॉय पीएम के नरेंद्र मोदी का किरदार निभा रहे हैं। पहले फिल्म का पोस्टर जारी किया गया था। अब फिल्म में विवेक के किरदार के अलग-अलग लुक के फोटो सामने आए हैं। कुल 9 फोटोज में विवेक ओबेरॉय ने पीएम मोदी का हर अंदाज दिखाने की कोशिश की है।मालूम हो, पीएम मोदी के जीवन आधारित इस फिल्म को उमंग कुमार डायरेक्ट कर रहे हैं। उमंग कुमार इससे पहले 'मैरीकॉम' तथा 'सरबजीत' का भी निर्देशन कर चुके हैं। फिल्म में मनोज जोशी ने अमित शाह का किरदार निभाया है। इसके अलावा गुजरे जमाने की मशहूर ऐक्ट्रेस जरीना वहाब फिल्म पीएम मोदी की मां हीराबेन मोदी की भूमिका में दिखाई देंगी।फिल्म को लेकर निर्देशक उमंग कुमार ने कहा कि ' पीएम नरेंद्र मोदी ' नरेंद्र दामोदरदास मोदी की गुजरात के मुख्यमंत्री के रूप में उनकी विनम्र शुरुआत से लेकर 2014 में प्रधानमंत्री पद का उम्मीदवार घोषित किए जाने तक के सफर पर आधारित है। फिल्म में दर्शन कुमार, बोमन ईरानी, मनोज जोशी, प्रशांत नारायणन, जरीना वहाब तथा बरखा बिष्ट सेनगुप्ता भी अभिनय करती नजर आएंगी।</p><a href='../../../Output/output.html'> Back to Output page </a> </body></html>