<!DOCTYPE html><html><body><h1>गर्लफ्रेंड के साथ लिव इन रिलेश‍नशिप में रहना चाहते हैं कार्तिक आर्यन</h1><p><b>Authors : </b>No Author Specified</p><p><b>Published on : </b>25&#47;01&#47;2019, 19&#58;57&#58;28</p><p><b>Bollywood News: फिल्‍म 'प्‍यार का पंचनामा' से अभिनय की शुरुआत करने वाले ऐक्‍टर कार्तिक आर्यन आजकल स्‍टार किड अनन्‍या पांडे को डेट कर रहे हैं। इसके अलावा एक इंटरव्‍यू के दौरान वह अपनी गर्लफ्रेंड के साथ लिव इन में रहने की इच्‍छा भी जता चुके हैं।</b></p><img src="https://navbharattimes.indiatimes.com/thumb/msid-67058062,width-650,resizemode-4/weather.jpg" width="500" height="600"><p>साल 2011 से ऐक्टिंग की शुरुआत करने वाले ऐक्‍टर कार्तिक आर्यन अपनी गर्लफ्रेंड के साथ लिव इन रिलेशनशिप में रहना चाहते हैं। इस बारे में कार्तिक ने हाल ही में एक इंटरव्‍यू के दौरान निजी सवालों के जवाब में यह जानकारी दी। हालांकि कार्तिक अपनी आने वाली फिल्‍म 'लुका छिपी' पर बात कर रहे थे। जो कि लिव इन विषय पर ही बेस्‍ड है।खबर यह भी है कि कार्तिक पर ऐक्‍ट्रेस सारा अली खान का भी क्रश है। इसके अलावा वह स्‍टार किड अनन्‍या पांडे को डेट कर रहे हैं। कार्तिक बताते हैं कि जब भी उनकी कोई गर्लफ्रेंड बनती है, उनकी मां उससे दोस्‍ती कर लेती हैं। इसके बाद वह कार्तिक के बजाए उनकी मां की ज्‍यादा करीबी हो जाती है और वह साइड लाइन हो जाते हैं। वह कहते हैं कि आज तक तो ऐसा नहीं हुआ कि उन्‍हें लिव इन में रहना पड़े लेकिन वह चाहते हैं कि भविष्‍य में अपनी गर्लफ्रेंड के साथ लिवइन में रहें।बता दें कि कार्तिक आर्यन की पहली फिल्‍म 'प्‍यार का पंचनामा' थी। इस फिल्‍म में कार्तिक ने बिना रुके 5 मिनट का डायलॉग बोला था, जिसे हिंदी फिल्‍मों का सबसे लंबा संवाद माना जाता है। इसके बाद इस फिल्‍म का पार्ट 2 भी बना और इससे कार्तिक को अलग पहचान मिली। इनके अलावा कार्तिक ने फिल्‍म ' आकाशवाणी,' 'कांची,' 'बिंदा,' 'अतिथि इन लंदन' और 'सोनू के टीटू की स्‍वीटी' में काम किया है। इसके अलावा उनकी फिल्‍म 'लुका छिपी' मार्च में रिलीज होने वाली है। इसमें वह कृति सेनन के साथ नजर आएंगे।</p><a href='../../../Output/output.html'> Back to Output page </a> </body></html>