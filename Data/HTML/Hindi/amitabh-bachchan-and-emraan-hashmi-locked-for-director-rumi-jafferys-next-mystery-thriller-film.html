<!DOCTYPE html><html><body><h1>जानें, किस डायरेक्टर की फिल्म में अमिताभ बच्चन संग नजर आएंगे इमरान हाशमी</h1><p><b>Authors : </b>No Author Specified</p><p><b>Published on : </b>11&#47;04&#47;2019, 12&#58;25&#58;24</p><p><b>Bollywood News: अमिताभ बच्चन और इमरान हाशमी रूमी जाफरी की अगली मिस्ट्री थ्रिलर फिल्म में साथ नजर आएंगे, यह पहली बार होगा, जब इमरान, बिग बी के साथ स्क्रीन पर नजर आएंगे।</b></p><img src="https://navbharattimes.indiatimes.com/thumb/msid-68828364,width-650,resizemode-4/weather.jpg" width="500" height="600"><p>X
इन दिनों अपनी हालिया फिल्म 'बदला' को लेकर खूब खबरों में हैं। फिल्म सफल हो गई है तो वह फिल्म के निर्माता शाहरुख खान से पार्टी मांग रहे हैं, लेकिन बादशाह खान भी कम नहीं हैं, उन्होंने शहंशाह बच्चन को साफ शब्दों में कह दिया है कि आपकी फिल्म है तो पार्टी भी आपको ही देनी पड़ेगी। खैर आज बच्चन अपनी अगली फिल्म को लेकर फिर से खबरों में हैं और बड़ी बात है कि इस फिल्म के साथ कई लोगों की बिग बी के साथ काम करने तमन्ना भी पूरी हो जाएगी।बिग बी ने लेखक और निर्देशक रूमी जाफरी की नई फिल्म 'खेल' साइन कर ली है। बच्चन के साथ फिल्म में अभिनेता इमरान हाशमी भी नजर आएंगे। यह पहली बार होगा जब इमरान हाशमी बिग बी के साथ काम करेंगे। इमरान ने एक ट्वीट कर बताया कि अमिताभ बच्चन के साथ पहली बार काम करने को लेकर वह बेहद उत्साहित हैं।अमिताभ बच्चन और इमरान हाशमी स्टारर 'खेल' में अनु कपूर और सौरभ शुक्ला भी अहम भूमिकाओं में नजर आएंगे। मिस्ट्री और थ्रिलर 'खेल' की कहानी में बहुत ज्यादा टर्न और ट्विस्ट हैं, बिल्कुल किसी गेम की तरह इसी लिए फिल्म का टाइटल 'खेल' रखा गया है। रूमी जाफरी के साथ अमिताभ बच्चन की यह दूसरी फिल्म होगी, इससे पहले बच्चन ने रूमी की निर्देशक के तौर पर पहली फिल्म 'गॉड तुसी ग्रेट हो' में गॉड की भूमिका निभाई थी। रूमी ने अमिताभ बच्चन की फिल्म 'बड़े मियां-छोटे मियां' को भी लिखा था।फिल्म की शूटिंग अगले महीने 15 मई से शुरू हो जाएगी। इस समय रूमी फिल्म के लिए लोकेशन फाइनल करने में जुटे हैं। इस फिल्म की अधिकतर शूटिंग नार्थ में की जाएगी। फिल्म की लीडिंग लेडी के बारे में अब तक कोई जानकारी सामने नहीं आई है, खबर है अगले हफ्ते तक फिल्म की हिरोइन भी फाइनल हो जाएगी। खबर है कि बच्चन इस फिल्म में जज की महत्वपूर्ण भूमिका निभाएंगे। अमिताभ इन दिनों अपनी अगली फिल्म 'तेरा यार हूं मैं' की शूटिंग में बिजी हैं। इसके बाद वह फिल्म 'झुंड' और 'आंखे 2' में भी काम कर रहे हैं।</p><a href='../../../Output/output.html'> Back to Output page </a> </body></html>