<!DOCTYPE html><html><body><h1>फवाद खान एफआईआर: फवाद खान के खिलाफ पुलिस एफआईआर दर्ज, बेटी को पोलियो की दवा पिलाने से पत्नी ने किया था मना - FIR Filed Against Fawad Khan After His Wife Refuses Polio Vaccination For Daughter</h1><p><b>Authors : </b>No Author Specified</p><p><b>Published on : </b>21&#47;02&#47;2019, 09&#58;08&#58;19</p><p><b>Bollywood News: पाकिस्तानी ऐक्टर फवाद खान के खिलाफ पुलिस ने एफआईआर दर्ज की है। जानकारी के मुताबिक पोलियो टास्क टीम के साथ फवाद की पत्नी द्वारा अभद्र व्यवहार करने और बेटी को पोलियो की दवा पिलाने से मना करने पर यह कार्रवाई की गई है।</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>Statement from Fawad Khan’s team: Neither of the parents were at home at the time of the visit. Khan has been out o… https://t.co/JKYPUH6G3N — Benazir Shah (@Benazir_Shah) 1550682151000
पाकिस्तानी अभिनेता फवाद खान के खिलाफ पुलिस ने एफआईआर दर्ज की है। जानकारी के मुताबिक, ऐक्टर की पत्नी द्वारा अपनी बेटी को पोलियो दवा पिलाने से इंकार किए जाने के बाद अभिनेता के खिलाफ एक प्राथमिकी दर्ज की गई है।पुलिस ने पोलियो टीम की लिखित शिकायत पर कार्रवाई की है। जानकारी के अनुसार, पोलियो टीम फैसल शहर में स्थित अभिनेता फवाद खान के घर बच्ची को पोलियो की दवा पिलाने गई थी। इस दौरान घर पर फवाद की पत्नी सदाफ फवाद खान मौजूद थीं।जब टीम ने ऐक्टर की बेटी को पोलियो की दवा पिलाने की बात कही तो सदाफ ने ‘इसका विरोध किया और इसके बाद टीम के साथ अभद्र व्यवहार किया।’ घटना के बाद टीम ने पुलिस में इस संबंध में शिकायत दर्ज करवाई, जिसके आधार पर पुलिस ऐक्शन प्लान कर रही है। रिपोर्ट्स के मुताबिक, इस मामले में 6 लोगों के खिलाफ शिकायत दर्ज की गई है, जिसमें से चार फैसल पुलिस थाना और दो मॉर्डन टाउन पुलिस स्टेशन में दर्ज हुई हैं।बता दें कि, पाकिस्तान दुनिया के उन तीन देशों में से एक है जो पोलियो की बीमारी से प्रभावित है। अन्य दो देश नाइजीरिया और अफगानिस्तान हैं। पोलियो से अपंग होने या मौत का खतरा रहता है। बताया जा रहा है कि, जिस समय यह घटना हुई उस समय फवाद खान पाकिस्तान में मौजूद नहीं थे।मीडिया रिपोर्ट्स के मुताबिक, मामले में फवाद की ओर से प्रतिक्रिया सामने आई है, जिसमें कहा गया है कि 'घटना के समय बच्ची के दोनों पैरंट्स घर पर नहीं थे। खान 13 फरवरी से ही देश से बाहर हैं और फिलहाल यूएस में हैं। घटना से हुए नुकसान व मालमे में लीगल सहायता लेने के लिए फवाद खान स्वतंत्र हैं।'</p><a href='../../../Output/output.html'> Back to Output page </a> </body></html>