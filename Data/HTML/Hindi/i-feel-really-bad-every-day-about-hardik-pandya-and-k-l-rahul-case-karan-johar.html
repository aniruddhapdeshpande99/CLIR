<!DOCTYPE html><html><body><h1>हार्दिक-राहुल मामले को लेकर हर दिन बुरा महसूस कर रहा हूं: करण जौहर</h1><p><b>Authors : </b>No Author Specified</p><p><b>Published on : </b>19&#47;03&#47;2019, 22&#58;10&#58;47</p><p><b>Bollywood News: अरबाज खान के चैट शो में पहुंचे करण जौहर ने हार्दिक पांड्या और राहुल मामले पर कहा कि वह हर दिन बुरा महसूस कर रहे हैं, उम्मीद है उनकी सजा अब समाप्त हो जाएगी।</b></p><img src="https://navbharattimes.indiatimes.com/thumb/msid-68487211,width-650,resizemode-4/weather.jpg" width="500" height="600"><p>X
X
चैट शो के दौरान महिलाओं के खिलाफ आपत्तिजनक भाषा का इस्तेमाल करने के विरोध में क्रिकेटर हार्दिक पांड्या और केएल राहुल को बोर्ड ऑफ कंट्रोल फॉर क्रिकेट इन इंडिया (BCCI) सस्पेंड कर दिया था। चैट शो के बाद केएल राहुल और हार्दिक पांड्या को फैंस की भी काफी आलोचना सुननी पड़ी थी। हालांकि हार्दिक पांड्या इस मामले में माफी मांग चुके हैं, वहीं करण ने भी बताया था कि वह इसके बाद कई रात सो नहीं पाए थे।अरबाज खान के चैट शो में पहुंचे करण जौहर ने इस पूरे मामले में ट्रोलर्स द्वारा पूछे गए सवालों का जवाब देते हुए इस मामले से जुड़ी पूरी जिम्मेदारी खुद ली है और कहा है कि इस केस के बाद हर दिन वह बुरा महसूस कर रहे हैं। एक महिला ट्रोलर ने सवाल किया, 'करण जौहर के शो के बाद हार्दिक पांड्या की आलोचना जस्टिफाइ है, लेकिन कोई करण जौहर के सेक्सिस्ट सवालों पर सवाल क्यों नहीं उठता? वह अपने शो में पूछते हैं महिलाओं को रेट करें, उनकी सेक्स अपील के बेसिस पर। करण का यह सवाल क्यों प्रॉब्लमैटिक नहीं लगता, क्या इसलिए क्योंकि वह खुद को स्ट्रॉन्ग फेमिनिस्ट कहते हैं?सवाल के जवाब में करण ने कहा, 'मैं हार्दिक पांड्या और राहुल के मामले में खुद को पूरी तरह जिम्मेदार मानता हूं। अब जो भी हुआ, दोनों को उसकी सजा मिल रही है। मैं मानता हूं मेरे शो में दोनों ने बातचीत के दौरान मिली सहजता के चलते अपनी बात कही। शो से जुड़ी सभी बातों के लिए मैं पूरी रिस्पॉन्सबिलिटी लेता हूं। क्योंकि वह शो मेरा है और जो भी कहा गया है, उसी शो में कहा गया है। इस पूरे मामले में मैं हर दिन बुरा महसूस करता हूं।'करण आगे कहते हैं, 'मुझे सेक्सिस्ट कहने वाली महिला को मैं बताना चाहता हूं मेरे शो में यह सवाल पिछले 14 सालों से हैं और ऐसे ही सवाल मैं महिला मेहमानों से पूछता हूं कि वह पुरुषों को रेट करें। अगर आपको मेरे सवाल बुरे लगते हैं तो आप मेरा शो न देखें। रही बात मेरे फेमिनिस्ट होने की तो मैं बहुत ही स्ट्रॉन्ग फेमिनिस्ट हूं। मैं महिलाओं के पावर पर विश्वास करता हूं। मैं कभी भी जान बूझ कर अपने शो में महिलाओं के प्रति अभद्र बातें नहीं करता हूं। हार्दिक और राहुल को जो सजा मिलनी थी मिल चुकी है, मैं उम्मीद करता हूं कि अब उनकी यह सजा खत्म हो। दोनों ही क्रिकेट की दुनिया के बेहतरीन खिलाड़ी हैं।'</p><a href='../../../Output/output.html'> Back to Output page </a> </body></html>