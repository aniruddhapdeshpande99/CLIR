<!DOCTYPE html><html><body><h1>.... इसलिए ऐक्‍टर फरहान अख्‍तर ने मांगी गर्लफ्रेंड शिबानी दांडेकर से माफी</h1><p><b>Authors : </b>No Author Specified</p><p><b>Published on : </b>27&#47;03&#47;2019, 18&#58;08&#58;52</p><p><b>Bollywood News: बॉलिवुड ऐक्‍टर फरहान अख्‍तर और शिबानी दांडेकर को अक्‍सर ही साथ देखा गया है। खबरें आ रही हैं कि जल्‍दी ही दोनों शादी के बंधन में बंधने वाले हैं। बहरहाल अभी तक शिबानी और फरहान ने इस बारे में कुछ भी खुलकर नहीं कहा है। लेकिन हाल ही में कुछ ऐसा हुआ कि फरहान को शिबानी से सबके सामने माफी मांगनी पड़ी। आइए जानते हैं...</b></p><img src="https://navbharattimes.indiatimes.com/thumb/msid-68599417,width-650,resizemode-4/weather.jpg" width="500" height="600"><p>ऐक्‍टर फरहान अख्‍तर और शिबानी दांडेकर भले ही अपने रिश्‍ते को लेकर खुलकर बातें न करते हों लेकिन अक्‍सर ही दोनों को पार्टीज और वकेशन पर मस्‍ती करते हुए स्‍पॉट किया गया है। ऐसे में हाल ही में कुछ ऐसा हुआ कि फरहान अख्‍तर को सबके सामने शिबानी से माफी मांगनी पड़ी। फरहान अख्‍तर जितना अपने शानदार अभिनय के लिए जाने जाते हैं उतना ही अपने मजाकिया अंदाज के लिए भी। बस उन्‍हें इसी का खामियाजा भुगतना पड़ा।मीडिया रिपोर्ट्स के मुताबिक हाल ही में एक शो के दौरान फरहान को बेस्‍ट ड्रेस्‍ड अवॉर्ड से नवाजा गया। इस शो में शिबानी भी मौजूद थीं। इसी दौरान शो के होस्‍ट ने फरहान से पूछा कि वह अपने सूट से इतना प्‍यार कैसे करते हैं?बस फिर क्‍या था फरहान ने अपने मजाकिया अंदाज में पहले तो कुछ देर चुप्‍पी साधे रखी। इसके बाद उन्‍होंने अंजाने में अपने सूट से इतना प्‍यार करने के लिए शिबानी से माफी मांगी।रिपोर्ट्स के मुताबिक फरहान और शिबानी पहली बार एक साथ एक प्रॉजेक्‍ट पर काम कर रहे हैं। यह एक म्‍यूजिक विडियो है, जिसे शिबानी पर फिल्‍माया गया है। वहीं फरहान इसके लिए सॉन्‍ग लिख रहे हैं।वर्कफ्रंट की बात करें तो फरहान जल्‍दी ही सोनाली बोस की फिल्‍म ' द स्‍काई इज पिंक' में नजर आएंगे। इस फिल्‍म में उनके अलावा प्रियंका चोपड़ा और सिद्धार्थ रॉय कपूर सहित अन्‍य कलाकार नजर आएंगे।</p><a href='../../../Output/output.html'> Back to Output page </a> </body></html>