<!DOCTYPE html><html><body><h1>'हेरा फेरी' के प्रड्यूसर फिरोज नाडियाडवाला को 3 महीने जेल की सजा, जानें पूरा मामला</h1><p><b>Authors : </b>No Author Specified</p><p><b>Published on : </b>01&#47;05&#47;2019, 19&#58;17&#58;29</p><p><b>Bollywood News: 'हेरा फेरी', 'आवारा पागल दीवाना' और 'वेलकम' जैसी कई हिट फिल्मों के प्रड्यूसर फिरोज नाडियाडवला को तीन महीने की जेल की सजा सुनाई गई है।</b></p><img src="https://navbharattimes.indiatimes.com/thumb/msid-69132132,width-650,resizemode-4/weather.jpg" width="500" height="600"><p>'हेरा फेरी', 'आवारा पागल दीवाना' और 'वेलकम' जैसी कई हिट फिल्मों के प्रड्यूसर फिरोज नाडियाडवला को तीन महीने की जेल की सजा सुनाई गई है। उन्हें यह सजा वित्त वर्ष 2009-10 के लिए तय समयसीमा के अंदर टीडीएस का पेमेंट न कर पाने के लिए सुनाई गई है। अडिशनल चीफ मेट्रोपॉलिटन मजिस्ट्रेट आर एस सरकले ने नाडियाडवाला को इनकम टैक्स ऐक्ट के अधिनियमों के तहत दोषी पाया और उन्हें 8.56 लाख रुपये टीडीएस के पेमेंट में देरी के लिए तीन महीने की कड़ी जेल की सजा सुनाई।बता दें कि एक इनकम टैक्स अधिकारी ने साल 2014 में फिरोज नाडियाडवाला के खिलाफ शिकायत दर्ज कराई थी। अधिकारी के मुताबिक, नाडियाडवाला ने तय समयसीमा के अंदर टीडीएस का भुगतान न कर पाने की कोई वजह नहीं बताई। वहीं जब इस बारे में नाडियाडवाला से बात करने की कोशिश की गई तो उन्होंने यह कहते हुए जवाब देने से इनकार कर दिया की मामला अभी कोर्ट में है।</p><a href='../../../Output/output.html'> Back to Output page </a> </body></html>