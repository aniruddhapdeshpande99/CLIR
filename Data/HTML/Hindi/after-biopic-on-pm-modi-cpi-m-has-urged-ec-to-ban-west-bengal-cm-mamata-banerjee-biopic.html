<!DOCTYPE html><html><body><h1>'पीएम नरेंद्र मोदी' की कॉन्ट्रोवर्सी के बाद ममता बनर्जी की बायॉपिक फिल्म पर बैन की मांग</h1><p><b>Authors : </b>No Author Specified</p><p><b>Published on : </b>17&#47;04&#47;2019, 15&#58;49&#58;41</p><p><b>Bollywood News: 'पीएम नरेंद्र मोदी' को लेकर कॉन्ट्रोवर्सी अभी खत्म भी नहीं हुई कि अब पश्चिम बंगाल की मुख्यमंत्री ममता बनर्जी की फिल्म पर बैन की मांग की जा रही है।</b></p><img src="https://navbharattimes.indiatimes.com/thumb/msid-68921240,width-650,resizemode-4/weather.jpg" width="500" height="600"><p>X
प्रधानमंत्री नरेन्द्र मोदी की बायॉपिक वाली विवेक ओबेरॉय स्टारर फिल्म ' पीएम नरेंद्र मोदी ' को लेकर कॉन्ट्रोवर्सी अभी खत्म भी नहीं हुई कि अब पश्चिम बंगाल की मुख्यमंत्री ममता बनर्जी की जिंदगी पर बेस्ड फिल्म (' बाघिनी: बंगाल टाइग्रेस ) भी झमेले में फंसती नजर आ रही है। अब ममता बनर्जी की इस बायॉपिक फिल्म पर रोक लगाने की मांग की गई है।रिपोर्ट्स की मानें तो सीपीआई (एम) पार्टी के नेताओं ने चुनाव आयोग से ममता बनर्जी की कहानी दर्शाने वाली इस फिल्म ( Baghini: Bengal Tigress ) के ट्रेलर पर बैन लगाने की डिमांड की है। बताया जाता है कि CPI(M) के नेताओं के प्रतिनिधि मंडल ने पार्टी के जेनरल सेक्रेटरी सीताराम येचुरी की अगुवाई में सोमवार को इलेक्शन कमिश्नर सुनील अरोड़ा से मुलाकात की। लेफ्ट पार्टी का कहना है इस फिल्म का असर आनेवाले स्वतंत्र और निष्पक्ष चुनाव पर पड़ सकता है।सीपीआई (एम) पार्टी के नेता का कहना है कि उन्हें उम्मीद है कि मोदी की बायॉपिक पर ऐक्शन लेने के बाद चुनाव आयोग इस फिल्म पर भी विचार-विमर्श करेगा। उनका कहना है कि यह पूरी तरह से प्रॉपेगैंडा फिल्म है।इससे पहले 'पीएम नरेंद्र मोदी' फिल्म पर निर्देश देते हुए सुप्रीम कोर्ट ने चुनाव आयोग से कह दिया है कि यह फिल्म देखकर फैसला करें कि फिल्म को बैन किया जाना है या नहीं, फिल्म देखने के बाद सोमवार ( 22 अप्रैल ) तक अपना पक्ष सीलबंद कवर में कोर्ट में जमा करें।</p><a href='../../../Output/output.html'> Back to Output page </a> </body></html>