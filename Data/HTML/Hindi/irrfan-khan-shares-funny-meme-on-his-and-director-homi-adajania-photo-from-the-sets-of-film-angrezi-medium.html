<!DOCTYPE html><html><body><h1>'अंग्रेजी मीडियम' के सेट पर Irrfan Khan की मस्ती, डायरेक्टर बोले 'मुझे फिल्म बनाने दे'</h1><p><b>Authors : </b>No Author Specified</p><p><b>Published on : </b>22&#47;04&#47;2019, 20&#58;15&#58;29</p><p><b>Bollywood News: इरफान खान ने फिल्म 'अंग्रेजी मीडियम' की शूटिंग को काफी इंजॉय कर रहे हैं। हाल ही में उन्होंने अपने ट्विटर अकाउंट पर सेट की एक तस्वीर के साथ फनी मीम शेयर किया।</b></p><img src="https://navbharattimes.indiatimes.com/thumb/msid-68994171,width-650,resizemode-4/weather.jpg" width="500" height="600"><p>#angrezimedium @MaddockFilms #shootlife #gannajuice #gannachoos #actortryingtowork #lifeisbeautiful #Ateam … https://t.co/P6EyznAAzK — Irrfan (@irrfank) 1555912502000
फिल्म 'अंग्रेजी मीडियम' से एक बार फिर इरफान खान लंबे समय बाद सिल्वर स्क्रीन पर वापसी करते नजर आएंगे। दिमाग से जुड़ी गंभीर बीमारी का लंदन में लंबा इलाज करवाकर भारत लौटे इरफान इन दिनों इस फिल्म की शूटिंग उदयपुर में कर रहे हैं। सेट पर लौटे इरफान इस एक्सपीरियंस को काफी इंजॉय कर रहे हैं और इसका सबूत उनके हालिया ट्विटर पोस्ट में नजर आया।इरफान खान ने सेट की एक तस्वीर पर फनी मीम बनाते हुए ट्विटर पर पोस्ट किया जिसमें वह गन्ना चूसते दिख रहे हैं तो वहीं फिल्म के डायरेक्टर होमी अदजानिया के चेहरे पर परेशानी के भाव हैं।इस फोटो में उन्होंने फनी बातचीत भी लिखी है, जिसमें इरफान कहते हैं 'हम कई सप्ताह से शूटिंग कर रहे हैं क्या अब हम कैरेक्टर के बारे में बात कर लें?' इस पर होमी जवाब देते हैं 'तू गन्ना चूस... मुझे फिल्म बनाने दे।' इसके बाद इरफान कहते हैं 'क्या प्लीज कोई डायरेक्टर को बुलाएगा।'बता दें कि, फिल्म 'अंग्रेजी मीडियम' की शूटिंग काफी पहले शुरू की जानी थी लेकिन इरफान खान की तबीयत खराब होने के कारण इसकी शूटिंग को होल्ड पर रख दिया गया था। उनके लौटने के बाद अब जाकर शूट को शुरू किया गया है।इस मूवी में राधिका मदन इरफान खान की बेटी की भूमिका निभाती दिखेंगी, वहीं करीना कपूर भी फिल्म में अहम किरदार निभाने वाली हैं। 'अंग्रेजी मीडियम' को अगले साल रिलीज किया जाएगा।</p><a href='../../../Output/output.html'> Back to Output page </a> </body></html>