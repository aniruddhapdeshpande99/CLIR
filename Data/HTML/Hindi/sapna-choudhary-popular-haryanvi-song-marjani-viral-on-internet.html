<!DOCTYPE html><html><body><h1>Sapna Choudhary अपने हरियाणवी सॉन्ग 'मरजानी' से मचा रहीं धूम</h1><p><b>Authors : </b>No Author Specified</p><p><b>Published on : </b>02&#47;02&#47;2019, 13&#58;15&#58;52</p><p><b>Bollywood News: सपना चौधरी (Sapna Choudhary) के हरियाणवी गाने 'मेरे हुसन पे हाय रे छोरे कट कट मर जा से' पर झूम रहे सारे लोग। इंटरनेट पर अपने इस गाने से खूब तहलका मचा रही हैं सपना।</b></p><img src="https://navbharattimes.indiatimes.com/thumb/msid-67805055,width-650,resizemode-4/weather.jpg" width="500" height="600"><p>X
हरियाणा की पॉप्युलर सिंगर (Haryanvi dancer) और डांसर सपना चौधरी Sapna Choudhary ) का लेटेस्ट सॉन्ग ' मरजानी ' ( Marjani ) इंटरनेट पर खूब धमाल मचा रहा है, जिसमें वह अपने फेमस मूव्स दिखाती नजर आ रही हैं। पिंक और ग्रीन लहंगा-चोली में सपना अपनी अदाओं का जलवा दिखा रहीं और उनके ठुमकों पर लट्टू होते दिख रहे उनके साथ नाचने वाले बाकी कई लोग।सपना का यह गाना 'मरजानी' यूट्यूब पर काफी पॉप्युलर हो रहा। उन्होंने अपने इंस्टाग्राम पर भी इस विडियो का क्लिप शेयर किया है। इस विडियो में सपना ने अपने माथे पर सांप वाला निशान बना रखा है। सपना के गाने के बोल कुछ इस तरह हैं, 'मेरे हुसन पे हाय रे छोरे कट कट मर जा से' और इसी के साथ सपना जमकर अपने लड़के-झटके भी दिखा रहीं। सपना का यह विडियो देख उनके फैन्स काफी खुश हैं और उनके परफॉर्मेंस की जमकर तारीफें कर रहे। इस गाने को गाया है कविता शोबू और वीरेन्दर पाल बिंदा ने। इसे कोरियॉग्राफ किया है पवन राजपूत और बसंत कुमार ने।बता दें कि सपना बहुत जल्द दोस्ती के साइड इफेक्ट्स के साथ बॉलिवुड में एंट्री करने जा रही हैं, जिसमें वह आईपीएस अधिकारी की भूमिका में नजर आएंगी। बता दें कि सपना चौधरी का शुरुआती जीवन मुश्किल भरा था। इनके पिता निजी कंपनी में काम करते थे। घर की आर्थिक हालत अच्छी नहीं थी। केवल 12 साल की उम्र में ही उनके पिता का देहांत हो गया था।सपना चौधरी ने अपने करियर की शुरुआत आर्केस्ट्रा के साथ की थी। अपने घर को संभालने के लिए उन्होंने डांस को अपना करियर चुना। वो हरियाणा के कई रागिनी प्रतियोगिताओं में भाग लेती थी और स्टेज शो करती थीं। सपना 'बिग बॉस 11' में भी नजर आ चुकी हैं।</p><a href='../../../Output/output.html'> Back to Output page </a> </body></html>