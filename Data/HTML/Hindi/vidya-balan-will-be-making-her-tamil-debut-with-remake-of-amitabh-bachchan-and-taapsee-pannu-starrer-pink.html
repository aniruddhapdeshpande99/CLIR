<!DOCTYPE html><html><body><h1>Pink रीमेक के साथ तमिल फिल्मों में डेब्यू करेंगी विद्या बालन</h1><p><b>Authors : </b>No Author Specified</p><p><b>Published on : </b>28&#47;01&#47;2019, 15&#58;20&#58;49</p><p><b>Bollywood News: विद्या बालन अब अमिताभ बच्चन और तापसी पन्नू अभिनीत फिल्म 'पिंक' के आगामी तमिल रीमक के साथ तमिल फिल्म उद्योग में करियर की शुरुआत करने जा रही हैं। इस फिल्म का नाम अभी तय नहीं है।</b></p><img src="https://navbharattimes.indiatimes.com/thumb/msid-67723280,width-650,resizemode-4/weather.jpg" width="500" height="600"><p>तेलुगू फिल्म 'एन. टी. आर कथानायकुडु' में नजर आईं ऐक्ट्रेस विद्या बालन अब अमिताभ बच्चन और तापसी पन्नू अभिनीत फिल्म 'पिंक' के आगामी तमिल रीमक के साथ तमिल फिल्म उद्योग में करियर की शुरुआत करने जा रही हैं। इस फिल्म का नाम अभी तय नहीं है।रिपोर्ट के मुताबिक, फिल्म निर्माता बोनी कपूर इस फिल्म के साथ दक्षिणी फिल्म-उद्योग में कदम रख रहे हैं। एच. विनोथ द्वारा निर्देशित 'पिंक' के रीमेक में विद्या अजित कुमार के साथ दिखेंगी। इसकी शूटिंग हैदराबाद में चल रही है। उन्होंने कहा, 'विद्या बालन को तमिल दर्शकों से मिलाने की खुशी है। वह अजित के साथ काम करेंगी और उनकी भूमिका बहुत खास है। श्रद्धा श्रीनाथ को भी महत्वपूर्ण भूमिका के लिए चुना गया है। फिल्म में रंगराज पांडे ने भी महत्वपूर्ण भूमिका निभाई है।'इस फिल्म में आदिक रविचंद्रन, अर्जुन चिदंबरम, अभिरामी वेंकटचलम, एंड्रिया टारियांग, अश्विन राव और सुजीत शंकर भी शामिल हैं। श्रीदेवी की इच्छा थी कि अजित उनके पति द्वारा निर्मित फिल्म में अभिनय करें। बोनी कपूर ने बताया था, 'अजित के साथ इंग्लिश विंग्लिश में काम करने के दौरान श्रीदेवी ने इच्छा व्यक्त की थी कि अजित हमारे होम प्रॉडक्शन की एक तमिल फिल्म में काम करें। पिछले साल कुछ भी रोमांचक नहीं आया।' यह फिल्म 1 मई को रिलीज होगी।</p><a href='../../../Output/output.html'> Back to Output page </a> </body></html>