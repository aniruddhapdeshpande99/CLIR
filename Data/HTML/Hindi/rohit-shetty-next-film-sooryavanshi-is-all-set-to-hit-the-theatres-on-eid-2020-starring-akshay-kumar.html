<!DOCTYPE html><html><body><h1>रोहित शेट्टी की अक्षय कुमार स्टारर 'सूर्यवंशी' का फर्स्ट पोस्टर, जानें कब रिलीज़ हो रही फिल्म</h1><p><b>Authors : </b>No Author Specified</p><p><b>Published on : </b>05&#47;03&#47;2019, 10&#58;01&#58;48</p><p><b>Bollywood News: रोहित शेट्टी ने अपनी अगली फिल्म 'सूर्यवंशी' का पोस्टर किया जारी। अक्षय कुमार स्टारर इस फिल्म का रिलीज़ डेट आउट। यह फिल्म अगले साल 2020 में ईद पर रिलीज़ होगी।</b></p><img src="https://navbharattimes.indiatimes.com/thumb/msid-68264612,width-650,resizemode-4/weather.jpg" width="500" height="600"><p>जिन लोगों ने रणवीर सिंह की 'सिंबा' देखी उन्हें फिल्म के अंत का सरप्राइज़ याद होगा, जिसमें अक्षय कुमार नजर आते हैं। अपने इसी सीन के जरिए निर्देशक रोहित शेट्टी ने अपनी अगली फिल्म ' सूर्यवंशी ' की घोषणा कर डाली, जिसमें लीड ऐक्टर होंगे अक्षय कुमार।हालांकि, यहां आपको यह भी बताना चाहेंगे कि रोहित और अक्षय पहली बार एकसाथ काम करने जा रहे हैं। फिल्ममेकर ने पहले से ही इस फिल्म की तैयारी शुरू कर दी है और अक्षय इस फिल्म टीम को अप्रैल में जॉइन करेंगे। बताना चाहेंगे कि यह फिल्म अगले साल 2020 में ईद पर रिलीज़ होगी।जी हां, आपने सही पढ़ा। मेकर्स ने हाल ही में फिल्म का पोस्टर जारी किया है, जिसमें लीड स्टार अक्षय कुमार नजर आ रहे हैं और इसी के साथ रिलीज़ डेट को लेकर भी अनाउंसमेंट किया है। मेकर्स ने जो पोस्टर जारी किए हैं उनमें अक्षय पुलिस वाले अवतार में नजर आ रहे हैं। इस फिल्म में एटीएस ऑफिसर के रोल में दिखेंगे अक्षय।</p><a href='../../../Output/output.html'> Back to Output page </a> </body></html>