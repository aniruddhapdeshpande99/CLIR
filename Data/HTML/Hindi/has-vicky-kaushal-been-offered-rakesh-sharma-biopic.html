<!DOCTYPE html><html><body><h1>क्या विकी कौशल को ऑफर हुई राकेश शर्मा की बायॉपिक? अभिनेता ने दिया यह जवाब</h1><p><b>Authors : </b>No Author Specified</p><p><b>Published on : </b>15&#47;03&#47;2019, 17&#58;44&#58;24</p><p><b>Bollywood News: पिछले कई दिनों से खबर आ रही थीं फिल्म में कार्तिक आर्यन, राजकुमार राव और विकी कौशल में से किसी एक को लीड रोल के लिए साइन किया गया, लेकिन कार्तिक आर्यन और राजकुमार राव ने फिल्म से जुड़ने की बात से इंकार कर दिया। अभी हाल में विकी कौशल ने इस बात पर प्रतिक्रिया दी।</b></p><img src="https://navbharattimes.indiatimes.com/thumb/msid-68427366,width-650,resizemode-4/weather.jpg" width="500" height="600"><p>भारत के पहले अंतरिक्ष यात्री राकेश शर्मा के जीवन पर आधारित फिल्म ' सारे जंहा से अच्छा ' शुरू से ही कास्टिंग को लेकर चर्चा में रही है। फिल्म के लीड ऐक्टर को लेकर कई बदलाव होते रहे।पिछले कई दिनों से खबर आ रही थीं फिल्म में कार्तिक आर्यन, राजकुमार राव और विकी कौशल में से किसी एक को लीड रोल के लिए साइन किया गया, लेकिन कार्तिक आर्यन और राजकुमार राव ने फिल्म से जुड़ने की बात से इंकार कर दिया। अभी हाल में विकी कौशल ने इस बात पर प्रतिक्रिया दी।विकी ने फिल्म के ऑफर को लेकर न ही पुष्टि की और न ही मना किया है। उन्होंने कहा कि इस बात की औपचारिक घोषणा होने तक आपको इंतजार करना होगा। अभी भी कोई एक नाम फाइनल नहीं हुआ है। फिल्म के निर्देशक महेश मथाई हैं।सबसे पहले फिल्म के लिए आमिर खान को लीड रोल में लेने की बात हुई लेकिन आमिर ने बिना कोई कारण बताए खुद को फिल्म से अलग कर लिया। हालांकि, आमिर खान ने बताया कि फिल्म की स्क्रिप्ट पंसद आई थी और फिल्म से अलग होने पर दुख हुआ।इसके बाद शाहरुख खान का फिल्म से नाम जुड़ा। वहीं, अब फिल्म के लेखक अंजुम राजाबली का कहना है कि 'जीरो' की असफलता के बाद शाहरुख खान ने भी कदम पीछे खींच लिए हैं।बताते चलें कि विकी कौशल ने फिल्म 'उरी' में मुख्य भूमिका निभाई थी। फिल्म ने बॉक्स ऑफिस पर अच्छी कमाई की। विकी इस समय सुजीत सरकार की फिल्म 'उधम सिंह' की शूटिंग कर रहे हैं। यह फिल्म भारतीय फ्रीडम फाइटर की जीवन पर आधारित है।</p><a href='../../../Output/output.html'> Back to Output page </a> </body></html>