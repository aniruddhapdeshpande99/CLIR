<!DOCTYPE html><html><body><h1>Sapna Chaudhary ने बताया आज भी उन्हें स्टेज शो पर परफॉर्म करना क्यों है ज्यादा पसंद</h1><p><b>Authors : </b>No Author Specified</p><p><b>Published on : </b>31&#47;01&#47;2019, 12&#58;17&#58;36</p><p><b>Bollywood News: अपनी फिल्म 'दोस्ती के साइड इफेक्ट्स' के प्रमोशन के दौरान सपना चौधरी एक चैट शो में पहुंचीं, जहां उन्होंने बताया कि आखिर उन्हें फिल्मों में काम करने से ज्यादा स्टेज शो करना क्यों पसंद है।</b></p><img src="https://navbharattimes.indiatimes.com/thumb/msid-67669079,width-650,resizemode-4/weather.jpg" width="500" height="600"><p>X
इन दिनों अपनी फिल्म ' दोस्ती के साइड इफेक्ट्स ' ( Dosti ke side effects ) के प्रमोशन में व्यस्त हैं और हाल ही में एक चैट शो में पहुंचीं। सपना आज भी फिल्मों से ज्यादा मंच पर लाइव परफर्मेंस को पसंद करती हैं।इस चैट शो का एक विडियो सोशल मीडिया पर वायरल हो रहा है, जिसमें सपना ( Sapna Chaudhary ) से पूछा गया कि उन्हें स्टेज शो या फिल्मों में काम के बीच कोई एक चुनना हो तो उन्हें दोनों में से क्या अधिक पसंद है? इसपर सपना ने कहा, 'स्टेज पर डांस करना।' इसपर उनसे पूछा गया कि क्या इसकी वजह ऑडिसंय इंटरैक्शन है? तो सपना ने कहा कि ऑडियंस इंटरैक्शन उनका शुरू से ही अच्छा है।सपना ( Haryanvi singer Sapna Chaudhary ) ने अपनी बात आगे बढ़ाते हुए कहा, 'जब फिल्म (दोस्ती के साइड इफेक्ट्स) का आइटम सॉन्ग शूट हो रहा था तो मैंने अपने डायरेक्टर को बोला कि सर, तीन कैमरे लगा दो और मुझे 5 मिनट के लिए छोड़ दो...गाना हिट है। मुझे छोड़ दो 5 मिनट, सारा काम हो जाएगा। क्योंकि यहां बहुत मेहनत है और वहां सिर्फ 5 मिनट है। कोई रीटेक नहीं, कभी वन्स मोर आ जाता है तो दोबारा 5 मिनट और लग जाते हैं और करना कुछ नहीं। काम खत्म।'उन्होंने यह भी कहा, 'पैसे लो और केवल 3 घंटे लगते हैं एक शो में। आना-जाना और बस परफॉर्म करना। खत्म बात, पैसे लो और घर आकर आराम से सो जाओ। खत्म कहानी।'बता दें कि सपना इस फिल्म में IPS ऑफिसर बनने का सपना देखती हैं और उनका यह सपना पूरा भी हो जाता है। इस फिल्म में सपना चौधरी के अलावा विक्रांत आनंद, ज़ुबेर के. खान, अंजू जाधव, नील मोटवानी और साई भलाल भी हैं। फिल्म उन चार दोस्तों की कहानी है, जिनके सपने एक-दूसरे से काफी अलग हैं। कोई अमीर से शादी करना चाहती है तो किसी को पॉलिटिशन बनना है, वहीं सपना चौधरी आईपीएस अधिकारी बनने का ख्वाब देखती हैं और उनका यह ख्वाब पूरा भी हो जाता है। बाद में वे दोस्त कुछ ऐसे ही झमेले में फंस जाते हैं, जहां मदद करने पहुंचती हैं सपना।</p><a href='../../../Output/output.html'> Back to Output page </a> </body></html>