<!DOCTYPE html><html><body><h1>Kalank का फर्स्ट लुक: बहार बेगम बनी हैं माधुरी दीक्षित</h1><p><b>Authors : </b>No Author Specified</p><p><b>Published on : </b>09&#47;03&#47;2019, 11&#58;12&#58;10</p><p><b>Bollywood News: 'कलंक' मेकर्स ने फिल्म के स्टार्स की पहली झलक शेयर करते हुए यह भी बताया है कि फिल्म में वे किस किरदार में नजर आनेवाले हैं। वरुण धवन, आदित्य रॉय कपूर, संजय दत्त और आलिया भट्ट के बाद पेश है सोनाक्षी और माधुरी का लुक।</b></p><img src="https://navbharattimes.indiatimes.com/thumb/msid-68329911,width-650,resizemode-4/weather.jpg" width="500" height="600"><p>कपूर, संजय दत्त और आलिया भट्ट के बाद ' कलंक ' मेकर्स ने सोनाक्षी सिन्हा और माधुरी दीक्षित का भी फर्स्ट लुक जारी किया है। इन दोनों ऐक्ट्रेसेस की तस्वीर शेयर करते हुए इनके किरदार का परिचय भी दिया गया है।बता दें कि इस साल की बहुप्रतीक्षित फिल्मों में से एक 'कलंक' एक मल्टीस्टारर फिल्म है, जिसमें कई बेहतरीन सितारे हैं। पिछले दिनों आलिया भट्ट के दुल्हन वाले अवतार ने इंटरनेट पर खूब सुर्खियां बटोरीं, जिसमें बताया गया है कि वह इस फिल्म में रूप के किरदार में नजर आनेवाली हैं। अब पेश है इस फिल्म से माधुरी की पहली झलक, जिसमें वह बेगम बहार के किरदार में नजर आनेवाली हैं। लाल रंग के बैकग्राउंड पर नजर आ रहीं इस तस्वीर में माधुरी भी पूरी लाल नजर आ रही हैं। लाल लिबास में माधुरी के सिर पर लाल चुनरी भी है और उनकी तस्वीर पर नजर आ रही है डांस करती हुई एक लड़की की दूर से खींची गई एक तस्वीर।माधुरी के अलावा मेकर्स ने सोनाक्षी सिन्हा की भी तस्वीर जारी की है और बताया है कि फिल्म में उनके किरदार का नाम सत्या है। इस तस्वीर में सोनाक्षी का अंदाज़ काफी शोख नजर आ रहा है।बता दें, इससे पहले फिल्म के बाकी ऐक्टर्स के लुक्स भी जारी किए जा चुके हैं। फिल्म में वरुण धवन जफर के रोल में, आदित्य रॉय कपूर देव चौधरी के रूप में और संजय दत्त बलराज चौधरी के रूप में दिखेंगे। आपको याद दिला दें कि फिल्म में माधुरी दीक्षित का रोल पहले श्रीदेवी करने वाली थीं।</p><a href='../../../Output/output.html'> Back to Output page </a> </body></html>