<!DOCTYPE html><html><body><h1>टाइगर श्रॉफ ने दिखाए सेक्सी डांस मूव्ज, विडियो देख फैन्स बोले 'I Love You'</h1><p><b>Authors : </b>No Author Specified</p><p><b>Published on : </b>17&#47;03&#47;2019, 12&#58;19&#58;59</p><p><b>Bollywood News: टाइगर श्रॉफ न सिर्फ ऐक्शन और बॉडी के मामले में सभी ऐक्टर्स को टक्कर देते हैं बल्कि डांस के मामले में भी वह बीटाउन में अलग पहचान रखते हैं। इस बार जब उन्होंने सेक्सी डांस परफॉर्मेंस दी तो फैन्स से उन्हें शानदार रिस्पॉन्स मिला।</b></p><img src="https://navbharattimes.indiatimes.com/thumb/msid-68233856,width-650,resizemode-4/weather.jpg" width="500" height="600"><p>बॉलिवुड के यंग ऐक्शन हीरो टाइगर श्रॉफ ने 2 मार्च को अपना 29वां बर्थडे बनाया। उन्होंने 2014 में फिल्म 'हीरोपंती' से बॉलिवुड में डेब्यू किया था। उनके फैन्स उनके बारे में कम ही जानते हैं। आइए, आपको बताते हैं टाइगर श्रॉफ के बारे में कुछ रोचक बातें...
मशहूर ऐक्टर जैकी श्रॉफ के बेटे टाइगर श्रॉफ अब अपनी अलग पहचान बना चुके हैं। उनका जन्म 2 मार्च 1990 को हुआ था। उनका असली नाम जय हेमन्त श्रॉफ था लेकिन बॉलिवुड में कदम रखने से पहले उन्होंने अपना नाम टाइगर रख लिया।
अपनी ऐक्शन ड्रामा फिल्मों के लिए टाइगर श्रॉफ की अच्छी खासी फैन फॉलोइंग है। उनके डेब्यू फिल्म से ही उनकी टोऩ्ड बॉडी के सभी कायल हैं।
टाइगर श्रॉफ को ताइक्वॉन्डो में ब्लैक बेल्ट हासिल है।
टाइगर को बचपन से ही डांस का शौक था। माइकल जैक्शन और रितिक रोशन टाइगर के डांस आइकॉन हैं। उनके डांस मूव्स में भी यह साफ दिखता है।
फिल्मों की दीवानगी के अलावा टाइगर अपनी फिटनेस के कारण भी कई लोगों के इन्सपिरेशन हैं।
टाइगर अपना ज्यादातर समय जिम में बिताते हैं। उन्हें वर्कआउट करना बेहद पसंद है।
फिल्मों में खतरनाक स्टंट्स के लिए उनकी अलग ही लोकप्रियता है।
बीटाउन में अपने धांसू ऐक्शन और बेहतरीन डांस से दर्शकों का दिल जीत लेने वाले टाइगर श्रॉफ ने एक बार फिर अपने फैन्स को काफी इंप्रेस किया है। उन्होंने एक विडियो शेयर किया है जिसमें उनके सेक्सी डांस मूव्ज देखे जा सकते हैं। इस क्लिप को देख फैन्स ऐसे क्रेजी हुए कि कुछ ने तो सोशल मीडिया पर ही टाइगर के लिए प्यार का इजहार कर दिया।दरअसल, कुछ दिनों पहले टाइगर श्रॉफ ने अपने इंस्टाग्राम पर एक विडियो शेयर किया था, जिसने लाखों व्यूज बटोर लिए हैं। विडियो से साफ है कि इसे किसी इवेंट में टाइगर के स्टेज परफॉर्मेंस के दौरान शूट किया गया था।इस विडियो में टाइगर श्रॉफ पॉप किंग माने जाने वाले दिवंगत हॉलिवुड सिंगर माइकल जैक्सन के हिट सॉन्ग 'वे यू मेक मी फील' पर डांस करते दिखाई दे रहे हैं।परफॉर्मेंस के दौरान टाइगर ने माइकल जैक्सन के लुक्स के साथ ही डांस मूव्ज को कॉपी किया और शानदार तरीके से स्टेज पर पेश किया। इस बीच उनके कुछ डांस मूव्ज सुपर सेक्सी थे। टाइगर के इन मूव्ज को देख वहां पर मौजूद लड़कियां एक्साइटिड होकर चिल्लाती भी दिखीं।कुछ ऐसा ही रिऐक्शन टाइगर को इंस्टाग्राम पर भी मिला। विडियो को देख फैन्स ने टाइगर के डांस की तारीफ की। वहीं कुछ यूजर्स ने उनके लिए अपनी दिल की बात जाहिर करते हुए 'I Love You' तक कह डाला। कुछ ऐसे भी फैन्स रहे जिन्होंने टाइगर की तुलना रितिक रोशन से की और कहा कि बॉलिवुड में रितिक के बाद टाइगर ही हैं जो इतने शानदार तरीके से डांस परफॉर्मेंस दे सकते हैं।</p><a href='../../../Output/output.html'> Back to Output page </a> </body></html>