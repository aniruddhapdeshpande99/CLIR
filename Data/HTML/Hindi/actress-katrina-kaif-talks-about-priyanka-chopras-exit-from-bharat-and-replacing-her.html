<!DOCTYPE html><html><body><h1>'भारत' में प्रियंका चोपड़ा की जगह लेने पर बोलीं Katrina Kaif</h1><p><b>Authors : </b>No Author Specified</p><p><b>Published on : </b>26&#47;04&#47;2019, 11&#58;19&#58;48</p><p><b>Bollywood News: 'भारत' में पहले प्रियंका चोपड़ा को साइन किया गया था, लेकिन उन्होंने बीच में ही फिल्म छोड़ दी। इसके बाद फिल्म में कटरीना कैफ को साइन किया गया। जानें फिल्म में प्रियंका की जगह लेने पर क्या बोलीं कटरीना:</b></p><img src="https://navbharattimes.indiatimes.com/thumb/msid-69053425,width-650,resizemode-4/weather.jpg" width="500" height="600"><p>X
X
कुछ दिनों पहले सलमान खान स्टारर 'भारत' का ट्रेलर रिलीज किया गया, जिसे लोगों ने काफी पसंद किया। फिल्म में सलमान के ऑपोजिट कटरीना कैफ और दिशा पाटनी हैं। इन दोनों के साथ सलमान की केमिस्ट्री फिल्म में कैसी रहने वाली है, इसकी झलक फैंस को ट्रेलर में दिख गई। सलमान के अंदाज और लुक ने तो फैंस को चौंकाया ही, कटरीना के बदले लुक और स्टाइल ने भी उन्हें प्रभावित किया।बता दें कि कटरीना कैफ इस फिल्म के लिए पहली पसंद नहीं थीं। पहले इस फिल्म के लिए प्रियंका चोपड़ा को साइन किया गया था, लेकिन किसी वजह से उन्होंने यह फिल्म बीच में ही छोड़ दी। रिपोर्ट्स में कहा गया कि प्रियंका ने यह फिल्म अपनी शादी के चलते छोड़ी थी। खैर, यह अब बीते वक्त की बात हो चुकी है। अब यह फिल्म कटरीना के पास है।हाल ही में कटरीना से जब इस बारे में पूछा गया तो उन्होंने कहा कि वह जानती हैं कि इस फिल्म के लिए वह नहीं बल्कि प्रियंका चोपड़ा पहली पसंद थीं, लेकिन वह खुश हैं कि यह फिल्म उनके खाते में आई।बीते कुछ वक्त में कटरीना काफी दमदार रोल सिलेक्ट कर रही हैं। फिर चाहे वह 'एक था टाइगर', 'टाइगर जिंदा है' और 'ज़ीरो' हो या फिर अब 'भारत'। हर किरदार और फिल्म के साथ कटरीना की ऐक्टिंग में निखार ही आया है। 'भारत' में भी कटरीना के लुक और ऐक्टिंग की काफी तारीफ हो रही है। हालांकि यह तो बस ट्रेलर है, पूरा नजारा तो फिल्म रिलीज होने पर दिखेगा।'भारत' को अली अब्बास जफर ने डायरेक्ट किया है और यह 5 जून को रिलीज होगी। फिल्म में आसिफ शेख, तबू, जैकी श्रॉफ, नोरा फतेही और सुनील ग्रोवर भी नजर आएंगे।</p><a href='../../../Output/output.html'> Back to Output page </a> </body></html>