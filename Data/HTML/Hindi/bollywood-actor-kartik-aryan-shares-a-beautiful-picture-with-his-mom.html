<!DOCTYPE html><html><body><h1>बॉलिवुड ऐक्‍टर कार्तिक आर्यन ने शेयर की मां के साथ ये प्‍यार भरी तस्‍वीर</h1><p><b>Authors : </b>No Author Specified</p><p><b>Published on : </b>27&#47;01&#47;2019, 23&#58;25&#58;41</p><p><b>Bollywood News: कार्तिक आर्यन अपनी मां के कितने करीब हैं, यह बात सभी जानते हैं। इस बारे में वह कई बार अपने इंटरव्‍यू के दौरान भी कह चुके हैं। कार्तिक ने इस बार सोशल साइट पर एक खूबसूरत सी तस्‍वीर शेयर की है। आइए जानते हैं...</b></p><img src="https://navbharattimes.indiatimes.com/thumb/msid-67714938,width-650,resizemode-4/weather.jpg" width="500" height="600"><p>में साल 2011 से ऐक्टिंग की शुरुआत करने वाले ऐक्‍टर कार्तिक आर्यन अपनी मां के बेहद करीब हैं। इस बात को अपने इंटरव्‍यू के दौरान कई बार कह चुके हैं। इसके अलावा कार्तिक की मां उनकी गर्लफ्रेंड की भी अच्‍छी दोस्‍त बन जाती हैं। इसके चलते कार्तिक पीछे रह जाते हैं। इसी कड़ी में उन्‍होंने अपने इंस्‍टाग्राम अकाउंट में मां के साथ एक बेहद प्‍यारी तस्‍वीर शेयर की है।कार्तिक की इस प्‍यारी सी तस्‍वीर में वह अपनी मां की गोद में सिर रखकर लेटे हुए हैं। इस फोटो के साथ उन्‍होंने # गुड्डू का संडे लिखा है। इसमें वह सोफे पर अपनी मां की गोद में ग्रीन कलर की टी शर्ट और ब्‍लू कैजुअल जींस में नजर आ रहे हैं। कार्तिक की मां जहां उनके बालों पर प्‍यार से हाथ फेर रहीं हैं। वहीं वह भी इसे लम्‍हें को हंसते हुए खूब इंजॉय कर रहे हैं। कार्तिक की इस तस्‍वीर को इंस्‍टाग्राम पर हजारों लोगों ने लाइक किया है। इसके अलावा प्‍यारे-प्‍यारे संदेश भी लिखे हैं।हाल ही में एक इंटरव्‍यू के दौरान कार्तिक ने बताया था कि जब भी उनकी कोई गर्लफ्रेंड बनती है, उनकी मां उससे दोस्‍ती कर लेती हैं। इसके बाद वह कार्तिक के बजाए उनकी मां की ज्‍यादा करीबी हो जाती है और वह साइड लाइन हो जाते हैं। बता दें कार्तिक आर्यन की पहली फिल्‍म 'प्‍यार का पंचनामा' थी। इस फिल्‍म में कार्तिक ने बिना रुके 5 मिनट का डायलॉग बोला था, जिसे हिंदी फिल्‍मों का सबसे लंबा संवाद माना जाता है।इसके बाद इस फिल्‍म का पार्ट 2 भी बना और इससे कार्तिक को अलग पहचान मिली। इनके अलावा कार्तिक ने फिल्‍म ' आकाशवाणी,' 'कांची,' 'बिंदा,' 'अतिथि इन लंदन' और 'सोनू के टीटू की स्‍वीटी' में काम किया है। इसके अलावा उनकी फिल्‍म 'लुका छिपी' मार्च में रिलीज होने वाली है। इसमें वह कृति सेनन के साथ नजर आएंगे।</p><a href='../../../Output/output.html'> Back to Output page </a> </body></html>