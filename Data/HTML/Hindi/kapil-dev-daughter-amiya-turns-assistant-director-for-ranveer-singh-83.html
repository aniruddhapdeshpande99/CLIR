<!DOCTYPE html><html><body><h1>रणवीर सिंह की फिल्म '83' की असिस्टेंट डायरेक्टर बनीं कपिल देव की बेटी अमिया</h1><p><b>Authors : </b>No Author Specified</p><p><b>Published on : </b>26&#47;03&#47;2019, 09&#58;34&#58;26</p><p><b>Bollywood News: रणवीर सिंह इस समय कबीर खान की फिल्म '83' में काम कर रहे हैं। यह फिल्म कपिल देव की जिंदगी और भारतीय क्रिकेट टीम के 1983 के वर्ल्ड कप जीतने पर आधारित है। अब खबर आ रही है कि कपिल की बेटी अमिया इस फिल्म से असिस्टेंट डायरेक्टर के तौर पर जुड़ चुकी हैं।</b></p><img src="https://navbharattimes.indiatimes.com/thumb/msid-68572738,width-650,resizemode-4/weather.jpg" width="500" height="600"><p>X
X
करण जौहर के शो पर करीना कपूर खान पर टिप्पणी के लिए रणवीर सिंह ने मांगी माफी
X
साल 1983 में भारतीय क्रिकेट टीम के विश्व कप जीतने पर एक फिल्म ' 83 ' नाम से बना रहे हैं। इस फिल्म में रणवीर सिंह पूर्व क्रिकेट कप्तान कपिल देव की भूमिका में नजर आएंगे। फिल्म में कपिल देव का क्रिकेट का सफर और विश्व कप में टीम जीत दिखाई जाएगी। इस फिल्म का फैन्स बेसब्री से इंतजार कर रहे हैं।इस फिल्म की शूटिंग की तैयारियों में कपिल देव भी शामिल हैं और वह रणवीर सिंह को क्रिकेट के टिप्स दे रहे हैं। अब कपिल देव की 23 साल की बेटी अमिया भी फिल्म से असिस्टेंट डायरेक्टर के तौर पर जुड़ चुकी हैं। फिल्म में ऐक्टिंग कर रहे संदीप पाटिल के बेटे चिराग ने इस बारे में हमारे सहयोगी अखबार मुंबई मिरर को बताया है।चिराग ने बताया कि उनके पिता और कपिल देव साथ में खेल चुके हैं लेकिन वह पहली बार फिल्म के सिलसिले में अमिया से मिले। उन्होंने कहा, 'हम पहली बार हाल में एक-दूसरे से पहली बार मिले। अमिया दिल्ली की हैं और मैं मुंबई का। वह मुझसे उम्र में भी काफी छोटी हैं। वह रोजाना के ट्रेनिंग सेशन में भी हिस्सा लेती हैं। जब भी मैं कबीर के ऑफिस में होता हूं तो वह वहां मौजूद रहती हैं।'बताया जा रहा है कि फिल्म की पूरी यूनिट धर्मशाला में अगले कुछ दिन रहेगी। यहां पर टीम के ट्रेनिंग सेशन होंगे और इसके बाद शूटिंग के लिए पूरी यूनिट लंदन, स्कॉटलैंड के लिए 15 मई को रवाना हो जाएगी।</p><a href='../../../Output/output.html'> Back to Output page </a> </body></html>