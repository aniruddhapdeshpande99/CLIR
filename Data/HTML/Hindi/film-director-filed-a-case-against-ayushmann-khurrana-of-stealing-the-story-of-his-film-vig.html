<!DOCTYPE html><html><body><h1>'बाला' की वजह से आयुष्मान खुराना के खिलाफ बॉम्बे हाई कोर्ट में केस दर्ज</h1><p><b>Authors : </b>No Author Specified</p><p><b>Published on : </b>12&#47;03&#47;2019, 09&#58;48&#58;12</p><p><b>Bollywood News: कमल कांत चंद्रा ने फिल्म 'बाला' के लीड ऐक्टर आयुष्मान खुराना, प्रड्यूसर दिनेश विजन और डायरेक्टर अमर कौशिक पर अपनी फिल्म 'विग' की कहानी चुराने के आरोप में मामला दर्ज किया है।</b></p><img src="https://navbharattimes.indiatimes.com/thumb/msid-68368490,width-650,resizemode-4/weather.jpg" width="500" height="600"><p>महिला दिवस पर आयुष्मान की कविता दिल छू लेगी
X
के सितारे इन दिनों काफी बुलंद हैं। उनकी पिछली दोनों फिल्मों 'अंधाधुन' और 'बधाई हो' बॉक्स ऑफिस पर सुपरहिट रही, लेकिन अब आयुष्मान अपनी एक आने वाली फिल्म ' बाला ' को लेकर कानूनी पचड़े में फंस गए हैं। यह फिल्म युवावस्था में गंजेपन की समस्या पर बेस्ड है। दरअसल, डायरेक्टर सुधीर मिश्रा के असिस्टेंट रहे कमल कांत चंद्रा ने फिल्म 'बाला' के लीड ऐक्टर आयुष्मान खुराना, प्रड्यूसर दिनेश विजन और डायरेक्टर अमर कौशिक पर उनकी फिल्म ' विग ' की कहानी चुराने का आरोप लगाया है। उन्होंने बीते शुक्रवार इन तीनों पर बॉम्बे हाई कोर्ट में केस भी दर्ज करा दिया है।'दासदेव', 'शादी में जरूर आना' जैसी फिल्मों के असिस्टेंट कमलकांत ने नवभारत टाइम्स से बातचीत में बताया कि आयुष्मान से उनकी मुलाकात फिल्म 'बरेली की बर्फी' की शूटिंग के दौरान हुई थी। उन्होंने कहा, चूंकि, 'शादी में जरूर आना' के दौरान राजकुमार राव से उनकी जान-पहचान हो गई थी तो वह 'बरेली की बर्फी' के सेट पर राज से मिलने गए थे और वहीं उनकी आयुष्मान से भी मुलाकात हुई। इसके बाद, उन्होंने अपनी फिल्म की कहानी का सार आयुष्मान को वॉट्सऐप किया जो उन्हें बेहद पसंद आया। कमलकांत ने बताया कि इसके बाद, आयुष्मान ने उन्हें मिलने के लिए भी बुलाया, लेकिन जब वह मिलने पहुंचे तो आयुष्मान नहीं आए, मैनेजर ने बताया कि आयुष्मान बिजी हैं। असिस्टेंट डायरेक्टर के मुताबिक, इसके बाद उन्होंने कई बार आयुष्मान से उस कहानी पर फॉलोअप करने की कोशिश की, लेकिन उन्होंने जवाब देना बंद कर दिया और अब वह उसी विषय पर फिल्म कर रहे हैं।कमल का कहना है कि उन्होंने आयुष्मान, दिनेश विजान और अमर कौशिक तीनों को कानूनी नोटिस भी भेजा, जिस पर कोई सही जवाब नहीं मिला। उसके बाद, उन्होंने हाईकोर्ट में केस किया।अपनी पहली फिल्म 'स्त्री' से ढेर सारी सफलता और तारीफें बटोरने वाले निर्देशक अमर कौशिक इन दिनों 'बाला' की शूटिंग के सिलसिले में लखनऊ में रेकी करने में बिजी हैं। 'बाला' की कहानी को लेकर चोरी के आरोप पर उन्होंने कहा, 'मुझे इस बारे में कुछ पता नहीं। हम तो खुद चार-पांच महीने से अपनी कहानी लिख रहे हैं। हो सकता है कि दोनों के किरदार एक जैसे हों, वह भी मुझे पता नहीं है। मुझे न तो उनकी स्क्रिप्ट पता है, न मैं कभी उनसे मिला हूं। हमारी कभी बात भी नहीं हुई है। एक गंजे की कहानी बहुत से लोगों की हो सकती है। इस फिल्म की कहानी मैं पहले दिन से लिख रहा हूं। इससे ज्यादा मुझे पता नहीं है। रही बात केस की तो वह प्रड्यूसर्स देखेंगे।'इस मामले में हमने आयुष्मान का पक्ष जानने की भी कोशिश की, लेकिन खबर लिखे जाने तक उनकी ओर से कोई जवाब नहीं मिल सका।</p><a href='../../../Output/output.html'> Back to Output page </a> </body></html>