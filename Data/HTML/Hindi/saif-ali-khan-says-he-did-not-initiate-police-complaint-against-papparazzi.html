<!DOCTYPE html><html><body><h1>पपराजियों के खिलाफ पुलिस शिकायत पर Saif Ali Khan ने दी सफाई</h1><p><b>Authors : </b>No Author Specified</p><p><b>Published on : </b>14&#47;04&#47;2019, 19&#58;52&#58;02</p><p><b>Bollywood News: सैफ ने कहा, 'पब्लिक फिगर होने के नाते हमें मीडिया अटेंशन की आदत है और हम उसे स्वीकार करते हैं। लेकिन हमारे बच्चे को इससे बख्श देना चाहिए।'</b></p><img src="https://navbharattimes.indiatimes.com/thumb/msid-68319103,width-650,resizemode-4/weather.jpg" width="500" height="600"><p>करीना कपूर और सैफ अली खान के लाडले तैमूर जब भी घर से निकलते हैं, उनकी तस्वीरें इंटरनेट पर छा जाती हैं। इस बार तैमूर को हाथ में बुक लिए देखा गया। देखें उनकी प्यारी तस्वीरें...
दो साल के तैमूर अली खान पपराजी के फेवरिट हैं। वह ऐसे सिलेब किड हैं जिन्हें सुपरस्टार जैसा अटेंशन मिलता है।
ब्लू टीशर्ट, ग्रे पैंट्स और रेड क्रॉक्स में तैमूर काफी क्यूट लग रहे थे। पहले तो वह किताब में नजरें गड़ाए दिखे लेकिन कुछ देर बाद उन्होंने फटॉग्रफर्स को देख मुस्कुराना शुरू कर दिया।
तैमूर अभी से ही इतने पॉप्युलर हैं कि करण जौहर के चैट शो पर उनकी मॉम करीना कपूर ने बताया था कि उनका सबसे बड़ा कॉम्पिटिशन उनके बेटे तैमूर हैं।
तैमूर एक ऐसे स्टारकिड हैं जिनकी तस्वीरों का सिलेब्स को भी इंतजार रहता है। हाल ही में तापसी पन्नू ने कहा था कि वह तैमूर को डेट करना पसंद करेंगी।
बता दें कि सारा अली खान भी एक बार कह चुकी हैं कि वह तैमूर के साथ ऐक्टिंग करना पसंद करेंगी।
तैमूर की लोकप्रियता इतनी है कि बाजार में तैमूर डॉल भी बिकने लगी हैं। हालांकि करीना का कहना है कि उन्हें ये डॉल्स काफी डरावनी लगती हैं।
करीना ने एक बार बताया था कि उनके घर के बाहर फटॉग्रफर्स खड़े रहते हैं। तैमूर फटॉग्रफर्स को पहचानने लगे हैं और उनसे हाय-हेलो भी करते नजर आते हैं।
सैफ अली खान भी तैमूर के साथ वक्त गुजारना काफी पसंद करते हैं। उन्हें कई बार सैफ के कंधों पर घूमते और उनके साथ खेलते देखा गया है।
अली खान और करीना कपूर का बेटा तैमूर सोशल मीडिया का फेवरिट स्टार किड है। एयरपोर्ट हो, आउटिंग हो, स्कूल हो या घर के ही बाहर, पपराजी हमेशा तैमूर को घेर लेते हैं। हाल ही में जब तैमूर की तस्वीर लेने के लिए पपराजी सैफ के घर के बाहर खड़े थे तो उनकी पुलिस से शिकायत कर दी गई। इस बात पर पपराजियों की सैफ से नाराजगी देखी गई। अब इस बारे में सैफ ने सफाई दी है कि शिकायत उन्होंने नहीं बल्कि पड़ोसियों ने की थी।बता दें कि जब पपराजी सैफ के घर के बाहर इकट्ठा थे तो उनके पड़ोसी ने पुलिस से शिकायत कर दी। इसके बाद वहां पुलिस आ गई और सभी पपराजियों को वहां से हटा दिया। सैफ ने बताया कि उन्होंने पुलिस से शिकायत नहीं की थी। सैफ का कहना है कि वह और करीना कई सम्मानित लोगों के बीच एक रिहाइशी सोसायटी में रहते हैं। पड़ोसियों के प्रति भी उनकी कुछ जिम्मेदारी है। उन्हें परेशानी होती है और उनकी भावनाएं समझी जा सकती हैं।पपराजियों के बारे में सैफ ने कहा, 'मैं उनका सम्मान करता हूं। मैं समझता हूं कि यह उनका काम है। लेकिन हमें यह समझना चाहिए कि सामान्य वातावरण में बड़ा होना बच्चे का अधिकार है। एक पिता के तौर पर मुझे अधिकार है कि जब मैं बच्चे के साथ हूं तो कैमरे पर पोज न दूं। फटॉग्रफर्स को यह बताना भी मेरा अधिकार है कि फ्लैश की वजह से बच्चे की आंखों को नुकसान होगा। पब्लिक फिगर होने के नाते हमें मीडिया अटेंशन की आदत है और हम उसे स्वीकार करते हैं। लेकिन हमारे बच्चे को इससे बख्श देना चाहिए।'</p><a href='../../../Output/output.html'> Back to Output page </a> </body></html>