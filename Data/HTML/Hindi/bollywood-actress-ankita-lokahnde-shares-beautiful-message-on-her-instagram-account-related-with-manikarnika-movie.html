<!DOCTYPE html><html><body><h1>आखिर मेरे सपनों को आयाम मिल ही गया, बोलीं फिल्‍म 'मणिकर्णिका' की ऐक्‍ट्रेस अंकिता लोखंडे</h1><p><b>Authors : </b>No Author Specified</p><p><b>Published on : </b>27&#47;01&#47;2019, 19&#58;09&#58;24</p><p><b>Bollywood News: टीवी ऐक्‍ट्रेस से बॉलिवुड ऐक्‍ट्रेस का सफर तय करने वाली अंकिता लोखंडे को फिल्‍म 'मणिकर्णिका' से एक अलग पहचान मिली है। सबने उनकी भूमिका को सराहा है। इस पर अंकिता ने भी सोशल साइट के जरिए अपनी भावनाओं को व्‍यक्‍त किया है। आइए जानते हैं।</b></p><img src="https://navbharattimes.indiatimes.com/thumb/msid-67711379,width-650,resizemode-4/weather.jpg" width="500" height="600"><p>की दुनिया में में अंकिता लोखंडे को हर कोई जानता था और सीरियल 'पवित्र रिश्‍ता' से उन्‍हें एक अलग पहचान मिली थी। इसके बाद जब उन्‍होंने बॉलिवुड में फिल्‍म 'मणिकर्णिका : द क्‍वीन ऑफ झांसी' से डेब्‍यू किया तो भी दर्शकों से उन्‍हें खूब प्‍यार और तारीफ मिली। इस पर अंकिता भावुक हो गईं और उन्‍होंने अपने इंस्‍टाग्राम अकांउट पर फिल्‍म में अपने किरदार की तस्‍वीर के साथ एक प्‍यारा सा मैसेज शेयर किया।उन्‍होंने लिखा कि 'खुद को पहली बार बड़े पर्दे पर देखा, बहुत अच्‍छा लगा, मेरा देखा हुआ सपना पूरा हो गया।' उन्‍होंने लिखा ' मैं मानती हूं कि अगर आप किसी चीज को पाने के लिए मेहनत करते हैं तो आपके काम को पहचान जरूर मिलती है। खुद को फिल्‍म 'मणिकर्णिका' में झलकारी बाई के किरदार में देखना अविस्‍मरणीय पल था मेरे लिए, मैं उस वक्‍त काफी भावुक हो गई थी।'उन्‍होंने यह भी लिखा कि वह अपने इस लक्ष्‍य की प्राप्ति तक पहुंचने में मददगार बनें हर व्‍यक्ति की शुक्रगुजार हैं। इसके अलावा उन्‍होंने एकता कपूर को सीरियल 'पवित्र रिश्‍ता' के लिए शुक्रिया अदा किया। अंकिता ने लिखा कि इस सीरियल ने उन्‍हें देश में एक अलग पहचान दिलाई।</p><a href='../../../Output/output.html'> Back to Output page </a> </body></html>