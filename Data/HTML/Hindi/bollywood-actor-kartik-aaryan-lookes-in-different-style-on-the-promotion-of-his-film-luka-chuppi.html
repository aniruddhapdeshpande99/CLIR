<!DOCTYPE html><html><body><h1>फिल्‍म 'लुका छिपी' के प्रमोशन में कुछ हटके नजर आए ऐक्‍टर कार्तिक आर्यन</h1><p><b>Authors : </b>No Author Specified</p><p><b>Published on : </b>25&#47;02&#47;2019, 23&#58;07&#58;53</p><p><b>Bollywood News: फिल्म 'सोनू के टीटू की स्वीटी' की बात हो या फिर 'प्‍यार का पंचनामा' की। इन दोनों ही फिल्‍मों में ऐक्‍टर कार्तिक आर्यन को खूब सराहा गया। अब वह फिल्‍म 'लुका छिपी' के प्रमोशन में बिजी हैं। इस दौरान वह कुछ अलग ही प्रयोग करते नजर आए।</b></p><img src="https://navbharattimes.indiatimes.com/thumb/msid-68158253,width-650,resizemode-4/weather.jpg" width="500" height="600"><p>ऐक्‍टर कार्तिक आर्यन आजकल काफी चर्चा में हैं। कभी उनकी ऐक्टिंग को लेकर तो कभी ऐक्‍ट्रेसेस का उनके साथ कॉफी डेट पर जाने की बातें। बहरहाल, कार्तिक इन सभी बातों को इंजॉय करते हुए अपने करियर में लगतार आगे बढ़ रहे हैं। आजकल वह अपनी फिल्‍म 'लुक‍ा छिपी' की प्रमोशन में खासे व्‍यस्‍त हैं। साथ ही बता दें कि इस बार प्रमोशन का जो उनका स्‍टाइल है, उसे लाखों लोगों ने पसंद किया है।फिल्‍मों के प्रमोशनल इवेंट्स में आपने देखा होगा कि ऐक्‍टर या ऐक्‍ट्रेसेस उससे जुड़ी ड्रेसेज में नजर आते हैं। इसके अलावा कुछ और जो फिल्‍म से कनेक्‍ट करता हो उस अंदाज में दिखते हैं। अब कार्तिक आर्यन की बात करें तो वह तो बिल्‍कुल ही अलग अंदाज में फिल्‍म का प्रमोशन कर रहे हैं। हालांकि उनके फैंस को यह अंदाज काफी पसंद आया है।बता दें कि फिल्‍म 'लुका छिपी' के प्रमोशन के लिए कार्तिक एक खास किस्‍म की टी-शर्ट में नजर आए। मीडिया रिपोर्ट्स के मुताबिक उनकी इस मल्‍टीकलर की हुडी टी-शर्ट में फैंस उन्‍हें काफी पसंद कर रहे हैं। सोशल साइट पर भी इस फोटो को लाखों लोगों ने पसंद किया है।बता दें कि फिल्‍म 'लुका छिपी' मथुरा पर बेस्ड फिल्म है। इसमें कार्तिक आर्यन रिपोर्टर की भूमिका में नजर आएंगे। फिल्म में कार्तिक के अलावा कृति सेनन, पंकज त्रिपाठी और विनय पाठक जैसे दिग्गज कलाकार है। इसके अलावा अपारशक्ति खुराना और अतुल श्रीवास्तव भी नजर आएंगे।</p><a href='../../../Output/output.html'> Back to Output page </a> </body></html>