<!DOCTYPE html><html><body><h1>Manoj Bajpayee के भाई की पर्यावरण मंत्रालय में जॉइंट सेक्रटरी के रूप में नियुक्‍ति</h1><p><b>Authors : </b>No Author Specified</p><p><b>Published on : </b>14&#47;04&#47;2019, 11&#58;41&#58;47</p><p><b>Bollywood News: मनोज ने कहा कि हम सभी गर्व महसूस कर रहे हैं। हमें मालूम है कि वह काम के प्रति मेहनती और ईमानदार है और वह काम से प्‍यार करता है।</b></p><img src="https://navbharattimes.indiatimes.com/thumb/msid-68872198,width-650,resizemode-4/weather.jpg" width="500" height="600"><p>X
ऐक्‍टर मनोज बाजपेयी के छोट भाई सुजीत कुमार बाजपेयी की पर्यावरण, वन और जलवायु परिवर्तन मंत्रालय में जॉइंट सेक्रटरी के रूप में नियुक्‍ति हुई है। इस पर मनोज ने खुशी जताई है।ऐक्‍टर ने कहा, 'हम सभी गर्व महसूस कर रहे हैं। हमें मालूम है कि वह काम के प्रति मेहनती और ईमानदार है और वह काम से प्‍यार करता है।' मनोज ने आगे कहा, 'मुझे आश्चर्य नहीं है कि वह इतनी ऊंचाई पर पहुंच गया है। हम 6 भाई हैं और हम छोटे के लिए प्राउड फील कर रहे हैं। वह हमारे परिवार में सबसे छोटा है। जो उसे मिला है, वह उसकी मेहनत और ड्यूटी का नतीजा है।'भले ही मनोज यूपीएससी के निर्णय से खुश हों लेकिन जॉइंट सेक्रटरी के रूप में सुजीत के अपॉइंटमेंट से कई लोगों आश्‍चर्य में भी हैं क्‍योंकि पब्‍लिक सेक्‍टर पावर प्रड्यूसर NHPC में सीनियर मैनेजर रहे सुजीत सरकार में ऐसी पोस्‍ट के लिए काफी जूनियर हैं।कुछ आईएएस अफसरों ने कहा कि डोमेन एक्‍सपर्ट्स को हायर करना स्‍वागत योग्‍य कदम था लेकिन वे साथ-साथ सुजीत के अपॉइंटमेंट पर आश्‍चर्य भी करते हैं।एक सेक्रटरी लेवल अफसर ने कहा, 'सुजीत के बायोडेटा के मुताबिक, उन्‍होंने 2001 में NHPC जॉइन किया। अब यह देखना है कि सभी ग्रुप ए ऑफिसर्स जो यूपीएससी के जरिए उसी साल सर्विस में आए हैं, क्‍या वे जॉइंट सेक्रटरी बने हैं। देखना होगा कि क्‍या वह ऐसे खास प्रफेशनल थे और उन्‍हें प्रमोशन दिया गया?'</p><a href='../../../Output/output.html'> Back to Output page </a> </body></html>