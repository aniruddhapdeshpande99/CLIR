<!DOCTYPE html><html><body><h1>मिस्टर तैमूर कहने पर हंस पड़ीं दादी शर्मिला टैगोर</h1><p><b>Authors : </b>No Author Specified</p><p><b>Published on : </b>19&#47;03&#47;2019, 09&#58;21&#58;13</p><p><b>Bollywood News: तैमूर अली खान के स्टारडम पर दादी शर्मिला टैगोर ने कहा कि वैसे तो उन्हें पोते तैमूर की मीडिया में छपती तस्वीरों को देखकर खुश होना चाहिए, लेकिन बच्चे के लिए इतना एक्सपोज सही नहीं है।</b></p><img src="https://navbharattimes.indiatimes.com/thumb/msid-68474892,width-650,resizemode-4/weather.jpg" width="500" height="600"><p>X
X
कोई भी सदस्य मिले और उनसे बातचीत के दौरान तैमूर अली खान का जिक्र न हो ऐसा कैसे हो सकता है। ऐसा ही हुआ जब शर्मिला टैगोर के साथ तैमूर के स्टरडम पर सवाल पूछे गए तो तैमूर दादी की शर्मिला टैगोर को हंसी आ गई। उन्होंने साफ कहा कि वैसे तो पोते की छपती तस्वीरों को देख उन्हें खुश होना चाहिए, लेकिन यह सब बच्चे के लिए ठीक नहीं है।शर्मिला टैगोर से सवाल किया गया कि मिस्टर तैमूर तो आपके परिवार के सबसे बड़े स्टार बन गए हैं, हर घंटे उनके बारे में कोई न कोई खबर या नई तस्वीर देखने को मिल जाती है। आप पोते यानी मिस्टर तैमूर के स्टारडम को किस तरह देखती हैं? जवाब में शर्मिलाजी हंस पड़ीं फिर बोलीं, 'मिस्टर तैमूर... हा हा हा... मुझे नहीं लगता कि तैमूर स्टार बन गए हैं।'वह आगे कहती हैं, 'मैं सोशल मीडिया के मामले में सारा अली खान की द्वारा कही एक बात को दोहराना चाहूंगी, हमें सोशल मीडिया के जमाने में रहने की आदत डाल लेनी चाहिए, यह जमाना सोशल मीडिया वाला है। मैं बहुत ही ओल्ड फैशन वाली हूं, मुझे नहीं लगता बच्चों के लिए इस तरह का, इतना ज्यादा एक्सपोज ठीक होता है, लेकिन मैंने सारा से सीखा है, अगर आप आज के जमाने के साथ बीट नहीं कर सकते, तो उनके साथ शामिल हो जाइए। मुझे लगता है कि मुझे तैमूर की तस्वीरें छपने की बात पर खुश होना चाहिए, लेकिन बच्चे के लिए यह ज्यादा अच्छा नहीं है।'शर्मिला टैगोर इन दिनों अपनी आत्मकथा (बायॉग्रफी) लिख रही हैं। वह कहती हैं कि आत्कथा लिखने को लेकर वह बिल्कुल भी जल्दबाजी में नहीं हैं। खुद की कहानी पर बायॉपिक बनने की बात पर वह कहती हैं, 'बायॉपिक बनाने का काम हार्डकोर बिजनस से जुड़ा है, इस काम के एक पैसे वाले आदमी की जरूरत पड़ती है। जब कभी किसी को लगेगा कि मेरी बायॉपिक बनाई जाए तो कोई न कोई बना लेगा। वैसे बायॉपिक बनीं तो मेरी पोती सारा अली खान मेरा किरदार निभाने के लिए सही रहेंगी।'</p><a href='../../../Output/output.html'> Back to Output page </a> </body></html>