<!DOCTYPE html><html><body><h1>प्रियंका चोपड़ा ने ससुर का विडियो देख किया कॉमेंट</h1><p><b>Authors : </b>No Author Specified</p><p><b>Published on : </b>02&#47;03&#47;2019, 10&#58;43&#58;34</p><p><b>Bollywood News: जोनस ब्रदर्स काफी साल बाद एक बार फिर बैंड के रूप में वापसी कर रहे हैं। उनका नया गाना Sucker फैन्स को काफी पसंद आ रहा है।</b></p><img src="https://navbharattimes.indiatimes.com/thumb/msid-68228640,width-650,resizemode-4/weather.jpg" width="500" height="600"><p>X
ऐक्ट्रेस प्रियंका चोपड़ा अपने सास-ससुर के साथ काफी अच्छा रिलेशन रखती हैं। निक जोनस से शादी के बाद से उन्हें कई बार उनके साथ टाइम स्पेंड करते देखा जा चुका है। निक जोनस के पैरंट्स भी अपने बेटे और बहू की फोटोज पर कॉमेंट कर उनके लिए अपना लगाव जाहिर करते रहते हैं। हाल ही में निक ने अपने पापा पॉल केविन जोनस का विडियो शेयर किया तो प्रियंका ने उस पर एक प्यारा कॉमेंट किया।दरअसल, जोनस ब्रदर्स ने काफी समय बाद साथ में कमबैक कर रहे हैं। उनका नया गाना 'सकर' हाल ही में रिलीज हुआ, जिसे काफी पसंद किया जा रहा है। इस गाने में प्रियंका, जो जोनस की मंगेतर सोफी टर्नर और केविन जोनस की पत्नी डेनिएल को भी फीचर किया गया है।गाने को लेकर फैन्स के साथ ही जोनस ब्रदर्स के पापा का भी रिऐक्शन सामने आया है। निक जोनस ने अपने इंस्टाग्राम पर एक विडियो पोस्ट किया है, जिसमें पॉल जोनस सॉन्ग को इंजॉय करते और लोगों के कॉमेंट्स पढ़ते दिख रहे हैं। इस विडियो को शेयर करते हुए निक ने लिखा, 'पापा का सॉन्ग सकर को सुनते और लोगों को कॉमेंट्स को पढ़ते हुए यह विडियो मेरी मां ने बनाया है। डैड आप बेस्ट हैं। आपका प्यार और सपॉर्ट हमारे लिए सबकुछ है।'इस विडियो पर जहां जो जोनस ने हार्ट इमोजी के साथ रिऐक्ट किया तो वहीं प्रियंका चोपड़ा ने अपने ससुर के लिए लिखा, 'ही इज द बेस्ट।'बता दें कि, एक समय निक, जो और केविन का जोनस ब्रदर्स के नाम से बैंड काफी मशहूर था। खासतौर पर टीन्स में इसे लेकर अलग ही दीवानगी थी। तीनों डिजनी के एक कार्यक्रम 'जोनस ब्रदर्स' के लीड स्टार्स भी थे जो उनकी फेम की वजह बना।हालांकि, बाद में केविन जहां पर्सनल लाइफ पर ज्यादा फोकस करते दिखे तो वहीं निक ने सिंगल करियर बनाने पर फोकस किया और जो ने अलग बैंड बना लिया। अब तीनों भाइयों की वापसी पर उनके फैन्स काफी एक्साइटिड दिख रहे हैं।</p><a href='../../../Output/output.html'> Back to Output page </a> </body></html>