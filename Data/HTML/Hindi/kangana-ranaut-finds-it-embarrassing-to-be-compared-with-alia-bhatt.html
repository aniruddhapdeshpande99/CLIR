<!DOCTYPE html><html><body><h1>आलिया संग तुलना, मेरे लिए शर्मिंदगी: कंगना रनौत</h1><p><b>Authors : </b>No Author Specified</p><p><b>Published on : </b>12&#47;04&#47;2019, 12&#58;02&#58;17</p><p><b>Bollywood News: अभिनेत्री कंगना रनौत ने आलिया भट्ट पर फिर से हमला किया है, इस बार कंगना ने साफ शब्दों में कहा है कि औसत ऐक्टिंग करने वाली आलिया के काम को मीडिया ज्यादा सराहती है।</b></p><img src="https://navbharattimes.indiatimes.com/thumb/msid-68845322,width-650,resizemode-4/weather.jpg" width="500" height="600"><p>X
इयर', 'हाइवे', '2 स्टेटस', 'हम्प्टी शर्मा की दुल्हनिया', 'कपूर ऐंड संस', 'उड़ता पंजाब', 'बद्रीनाथ की दुल्हनिया', 'राजी' और 'गली बॉय' जैसी शानदार और सफल फिल्मों के जरिए अपनी जगह बनाने वाली बॉलिवुड अभिनेत्री आलिया भट्ट ने फिल्म इंडस्ट्री में 6 साल पूरे कर लिए हैं। इन 6 सालों में आलिया ने लगातार बेहतरीन ऐक्टिंग और स्टरडम में जो ग्रोथ किया है, वह शायद ही बॉलिवुड की किसी और ऐक्ट्रेस ने इतने कम समय में किया हो।वह बैक टू बैक सफल फिल्मों से जुड़ी रहीं और फिल्म इंडस्ट्री के दिग्गज कलाकारों और निर्देशकों के साथ काम भी कर रही हैं। आलिया ने हाल ही में निर्देशक संजय लीला भंसाली की 'इंशाअल्लाह' और एसएस राजामौली की 'आरआरआर' साइन की हैं। बॉलिवुड में प्रतियोगिता हमेशा से रही है, जाहिर है एक हिरोइन को दूसरी का परफॉर्मेंस कैसे अच्छा लग सकता है और इन दिनों ऐसा ही कुछ हो रहा आलिया भट्ट और कंगना रनौत के बीच।आलिया भट्ट ने कंगना रनौत की फिल्म 'मणिकर्णिका' को लेकर जब सोशल मीडिया में कोई तारीफ नहीं की तो कंगना ने आलिया पर अपने बेबाक बयानों से हमला करना शुरू कर दिया। आलिया को करण जौहर की कठपुतली कहने के बाद अब कंगना ने एक और हमला करते हुए कहा कि आलिया जैसी औसत ऐक्ट्रेस के साथ तुलना होने पर वह शर्मिंदा महसूस करती हैं।कंगना ने कहा, 'यह ( ऐक्टिंग और परफॉर्मंस को लेकर जब आलिया भट्ट से तुलना की गई ) मुझे शर्मिंदा करने जैसा है, गली बॉय के परफॉर्मंस में पीछे करने जैसा क्या है, वही गुस्सैल मुंहफट लड़की, एक आजाद और सशक्त महिला को दिखाने का बॉलीवुड का पुराना फॉर्म्युला, मुझे शर्मिंदा ना करें, प्लीज। मीडिया ने इन फिल्मी बच्चों को ज्यादा ही प्यार दिया है, इनके औसत काम की सराहना करना बंद करें, वरना अभिनय का दर्जा कभी बढ़ नहीं पाएगा।'</p><a href='../../../Output/output.html'> Back to Output page </a> </body></html>