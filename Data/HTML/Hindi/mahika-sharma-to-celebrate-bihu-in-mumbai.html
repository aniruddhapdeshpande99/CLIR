<!DOCTYPE html><html><body><h1>बीहू सेलिब्रेशन के लिए माहिका शर्मा ने मुंबई में किए खास इंतजाम</h1><p><b>Authors : </b>No Author Specified</p><p><b>Published on : </b>13&#47;04&#47;2019, 16&#58;58&#58;42</p><p><b>Bollywood News: माहिका बंगाल से हैं और बीहू असम-बंगाल का महत्वपूर्ण त्यौहार है। माहिका ने इस मौके को और भी खास बनाने के लिए असम से कुक बुलाए हैं जो खास पकवान बनाएंगे।</b></p><img src="https://navbharattimes.indiatimes.com/thumb/msid-68864386,width-650,resizemode-4/weather.jpg" width="500" height="600"><p>पंचांग के हिसाब से पूरे देश में चैत्र नवरात्र से नया साल शुरू होता है। हर प्रदेश में इसे अलग-अलग नाम और परंपरा के साथ मनाया जाता है। उत्तर भारत और बिहार में इसे नवरात्र के रूप में तो महाराष्ट्र में गुड़ी पड़वा के साथ और दक्षिण भारत में इसे उगाड़ी के नाम से सेलिब्रेट किया जाता है। बंगाल और असम में चैत्र नवरात्र के आखिरी दिन को बीहू के नाम से सेलिब्रेट किया जाता है। एक्ट्रेस माहिका शर्मा भी मुंबई मेंं बीहू सेलीब्रेशन करने जा रही हैं।मुंबई में देश के कोने-कोने से आए आर्टिस्ट बसे हुए हैं और ऐसे में त्यौहार के मौके पर छोटे पर्दे से लेकर बड़े पर्दे तक अलग-अलग रंग देखने को मिलते हैं। अपने विवादित बयानों को लेकर चर्चा में रहने वाली एक्ट्रेस माहिका भी आज बीहू का त्यौहार मना रही हैं। इस मौके पर उन्होंने अपने घर पर खास इंतजाम किए हैं।माहिका बंगाल से हैं और बीहू असम-बंगाल का महत्वपूर्ण त्यौहार है। माहिका ने इस मौके को और भी खास बनाने के लिए असम से कुक बुलाए हैं जो खास पकवान बनाएंगे। इतना ही नहीं माहिका ने बीहू को मुंबई में पहचान दिलाने के लिए वहां से म्यूजिशन और क्लासिकल डांसर भी बुलाए हैं।माहिका ने बताया कि वो आज के दिन स्वर्गीय भूपेन हजारिका की दी हुई स्पेशल शॉल पहनकर पूजा करेंगी। बता दें कि इस दिन लोग नए कपड़े पहनते हैं और नाचते-गाते हैं। साथ ही युवा बड़ों का आशीर्वाद लेते हैं। इस दिन सम्मान के तौर पर 'बीहूवान' (पारंपरिक असमिया टॉवर गमोचा) का आदान-प्रदान किया जाता है।</p><a href='../../../Output/output.html'> Back to Output page </a> </body></html>