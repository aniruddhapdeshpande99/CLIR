<!DOCTYPE html><html><body><h1>प्रड्यूसर भारत पटेल ने लगाया आरोप, सनी लियोनी ने 5 लाख लेकर भी नहीं किया शूट</h1><p><b>Authors : </b>No Author Specified</p><p><b>Published on : </b>23&#47;01&#47;2019, 20&#58;44&#58;35</p><p><b>Bollywood News: बॉलिवुड इंडस्‍ट्री में बेबीडॉल के नाम से मशहूर सनी लियोनी के ऊपर प्रड्यूसर ने आरोप ल‍गाया है कि उन्‍होंने पैसे लेने के बावजूद डांस नंबर नहीं किया। बताया जा रहा है कि सनी ने साइनिंग अमाउंट लेने के बाद से कभी कोई रिस्‍पांस ही नहीं किया। आइए जानते हैं इस बारे में।</b></p><img src="https://navbharattimes.indiatimes.com/thumb/msid-67660795,width-650,resizemode-4/weather.jpg" width="500" height="600"><p>अक्‍सर ही अपने फोटोज, विडियोज और बयानों को लेकर सोशल मीडिया पर चर्चा में रहती ही हैं। अब एक नया मामला सामने आया है साल 2015 में आई फिल्‍म 'पटेल की पंजाबी शादी' का। इस फिल्‍म के प्रड्यूसर ने सनी पर यह आरोप लगाया है कि उन्‍होंने इस फिल्‍म में डांस नंबर के लिए 5 लाख रुपये तो ले लिए थे लेकिन शूट किया नहीं था। साथ ही उन्‍होंने इस संबंध में कभी कोई बात भी नहीं की। हद तो तब हुई जब सनी को लीगल नोटिस भेजा गया, तो उन्‍होंने उसका भी कोई जवाब नहीं दिया।बता दें कि फिल्‍म 'पटेल की पंजाबी शादी' के प्रड्यूसर भारत पटेल ने साल 2015 में इस फिल्‍म को रिलीज किया था। इसमें परेश रावल और ऋषि कपूर मुख्‍य भूमिका में नजर आए थे। इसमें ही सनी लियोनी को डांस नंबर करना था। इसके लिए उनके पति और मैनेजर का काम देख रहे डेनियल वेबर ने भारत के साथ डील फाइनल की थी। इसके मुताबिक सनी को इस शूट के लिए कुल 40 लाख रुपए दिये जाने थे। इसमें 5 लाख रुपये बतौर साइनिंग अमाउंट दिए गए थे। इसके बाद 5 लाख लुक टेस्‍ट के, 20 लाख गाने के रिहर्सल और 10 लाख रुपये गाने के प्रमोशन के दौरान देने की बात तय हुई थी।प्रड्यूसर भारत पटेल ने बताया कि साइनिंग अमाउंट देने के बाद जब सनी को शूट के लिए जरूरी चीजों और दूसरे ऐक्‍टर्स के साथ डिस्‍कशन के लिए बुलाया गया तो उन्‍होंने किसी भी कॉल और मैसेज का कोई भी जवाब नहीं दिया। इसके बाद जब भारत ने साल 2017 में उन्‍हें साइनिंग अमाउंट 5 लाख रुपये लौटाने का लीगल नोटिस भेजा, तब भी सनी का वही रवैया था। उन्‍होंने किसी भी तरह का कोई भी जवाब नहीं दिया।वहीं सनी लियोनी के करीबी सूत्रों ने प्रड्यूसर की बातों को सिरे से खारिज करते हुए बताया कि सनी शूट के लिए तैयार थीं। उन्‍होंने इसके लिए तारीखें भी दे दीं थीं। बावजूद इसके मेकर्स ने तारीखों में कई बार बदलाव करके उन्‍हें काफी परेशान किया। इसी दौरान सनी ने अपनी खाली तारीखें दूसरे प्रॉजेक्‍ट्स को दे दीं। ऐसे में सनी पर आरोप लगाना गलत है।बता दें कि सनी ने साल 2012 में फिल्‍म 'जिस्‍म' से बॉलिवुड में एंट्री की थी। इसके बाद ' रागिनी एमएमएस 2' और 'एक पहेली लीला' में नजर आईं। हालांकि सनी को पॉप्‍युलैरिटी डांस नंबर्स से ही मिली। इसके अलावा सनी खुद की बायॉपिक 'करनजीत कौर: द अनटोल्‍ड स्‍टोरी' में भी नजर आईं थीं।</p><a href='../../../Output/output.html'> Back to Output page </a> </body></html>