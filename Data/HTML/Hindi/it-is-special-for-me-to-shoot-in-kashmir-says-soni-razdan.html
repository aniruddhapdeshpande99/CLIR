<!DOCTYPE html><html><body><h1>कश्मीर में शूटिंग करना मेरे लिए खास है: सोनी राजदान</h1><p><b>Authors : </b>No Author Specified</p><p><b>Published on : </b>24&#47;03&#47;2019, 09&#58;24&#58;33</p><p><b>Bollywood News: अश्विन कुमार के डायरेक्शन में बनी फिल्म 'नो फादर्स इन कश्मीर' एक ऐसी लड़की की कहानी है जो अपने पिता के बारे में पता लगाना चाहती है। इस फिल्म में ऐक्ट्रेस सोनी राजदान भी महत्वपूर्ण रोल में दिखाई देंगी।</b></p><img src="https://navbharattimes.indiatimes.com/thumb/msid-68543981,width-650,resizemode-4/weather.jpg" width="500" height="600"><p>ऑफिशल ट्रेलर: नो फादर्स इन कश्मीर
X
आने वाली फिल्म ' नो फादर्स इन कश्मीर ' में दिखाई देंगी। इस फिल्म की शूटिंग कश्मीर में हुई है और उनका कहना है कि कश्मीर में शूटिंग करना उनके लिए खास है क्योंकि वह आधी कश्मीरी हैं। बता दें कि सोनी राजदान के पिता एक कश्मीरी पंडित थे और इसीलिए वह कश्मीर के कारण इस फिल्म से कनेक्ट करती हैं।सोनी ने कहा, 'आधी कश्मीरी होने के नाते मेरे लिए घाटी में शूटिंग करना और वहां के स्थानीय लोगों के साथ मिलना-जुलना हमेशा खास रहा है। यहां के लोग बेहद गर्मजोशी से मिलते हैं और उनके दिल हमेशा सभी के लिए खुले रहते हैं।' इस फिल्म का डायरेक्शन अश्विन कुमार ने किया है। फिल्म की कहानी एक ब्रिटिश-कश्मीरी लड़की नूर के बारे में है जो अपने पिता के बारे में जानने की कोशिश कर रही है।इस फिल्म में काम करने के बारे में सोनी ने कहा, 'जब अश्विन ने इस फिल्म की स्क्रिप्ट मेरे पास भेजी थी तभी से मैं उनकी स्टोरी की तरफ आकर्षित हो गई थी। यह देखना भी अच्छा है कि एक फिल्ममेकर कश्मीर के बारे में एक ऐसी फिल्म लिख रहा है जो केवल एक लव स्टोरी या ऐक्शन ड्रामा नहीं है। यह फिल्म कश्मीर के सच को बताती है और वास्तविकता पर प्रकाश डालती है।'बता दें कि 'नो फादर्स इन कश्मीर' लगभग 8 महीने से सेंट्रल बोर्ड ऑफ फिल्म सर्टिफिकेशन में फंसी हुई थी। बहुत जद्दोजहत के बाद इसका सर्टिफिकेशन पूरा हुआ है और अब यह फिल्म 5 अप्रैल को रिलीज होने जा रही है।</p><a href='../../../Output/output.html'> Back to Output page </a> </body></html>