<!DOCTYPE html><html><body><h1>सलमान खान और अक्षय कुमार की बड़ी भिड़त, ईद में टकराएंगी 'इंशाअल्लाह' और 'सूर्यवंशी'</h1><p><b>Authors : </b>No Author Specified</p><p><b>Published on : </b>22&#47;03&#47;2019, 14&#58;43&#58;08</p><p><b>Bollywood News: सलमान खान, अलिया भट्ट स्टारर संजय लीला भंसाली की फिल्म 'इंशाअल्लाह' और अक्षय कुमार, अजय देवगन स्टारर रोहित शेट्टी की फिल्म 'सूर्यवंशी' अगले साल ईद के मौके पर रिलीज़ हो रही है, अक्षय-सलमान की इस भिड़त को बहुत बड़ी टक्कर के रूप में देखा जा रहा है।</b></p><img src="https://navbharattimes.indiatimes.com/thumb/msid-68521171,width-650,resizemode-4/weather.jpg" width="500" height="600"><p>X
X
खान ने आलिया भट्ट के साथ संजय लीला भंसाली ( Sanjay leela Bhansali ) की आने वाली फिल्म 'इंशाअल्लाह' ( Inshallah ) की घोषणा की है, तभी से बॉलिवुड के ट्रेड पंडितों ने भंसाली की इस फिल्म की कुंडली बनानी शुरू कर दिया है। भंसाली की फिल्म में जब सलमान और आलिया जैसे स्टार हों, तो बॉक्स ऑफिस की धुंआ-धार कमाई के मामले में ज्यादा चिंता नहीं होती, लेकिन फिल्म की रिलीज़ डेट से पहले दिन के कलेक्शन में जरूर फर्क पड़ता है। सलमान खान ने यह भी बता दिया है कि भंसाली की फिल्म अगले साल यानी 2020 की ईद में रिलीज़ होगी। अब अगले साल की ईद पर बॉलिवुड के खिलाड़ी कुमार यानि अक्षय ने पहले से ही पंजा जमाकर रखा है। अब अगर सलमान की ईद में आने की यह योजना पक्की हो जाती है तो 2020 की ईद में खिलाडी संग खान का बड़ा वार होगा।अक्षय कुमार, अजय देवगन और रणवीर सिंह को लेकर निर्देशक रोहित शेट्टी ने साल की शुरुआत में ही अगले साल की ईद अपनी फिल्म 'सूर्यवंशी' के नाम कर ली है। अब सलमान ने जबसे अपनी फिल्म की घोषणा उसी दिन की है, तबसे माना जा रहा है कि कई सालों के बाद बॉलिवुड में यह बड़ी टक्कर होगी। पिछली बार जब भंसाली की 'पद्मावत' अक्षय की 'पैडमैन' से टकरा रही थी, तब दोनों ने मिलकर फैसला किया था और रिलीज़ डेट आगे खिसका ली थी। इस बार सलमान और अक्षय की इस भिड़त को बहुत बड़ा माना जा रहा है।सलमान ने एक बातचीत में कहा, 'हम अगले साल ईद पर फिल्म रिलीज़ करेंगे। संजय लीला भंसाली की स्क्रिप्ट, विजुअल, ड्रामा, रोमांस, इमोशन्स सब पर कंट्रोल है। संजय फिल्म बाद में रिलीज़ करेंगे, इसलिए मैं दबंग की शूटिंग पहले शुरू करूंगा। दबंग इसी साल दिसंबर में रिलीज़ होगी और हम (संजय, आलिया और सलमान) अगले साल ईद पर आएंगे।'खबर तो यह भी है कि सलमान और अक्षय अपनी इस भिड़त को जरूर टाल देंगे, फिल्मों के बिजनस के इस मामले को दोनों खूब समझते हैं। सलमान और अक्षय दोस्त भी हैं तो दोनों समझदारी से निर्णय लेंगे। वैसे भी पिछले कई सालों से ईद सलमान खान की रही है, लेकि फिल्म 'ट्यूबलाइट' की असफलता के बाद सलमान का ईद से भरोसा टूट भी गया है।</p><a href='../../../Output/output.html'> Back to Output page </a> </body></html>