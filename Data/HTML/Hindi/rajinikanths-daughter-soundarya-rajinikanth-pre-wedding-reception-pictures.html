<!DOCTYPE html><html><body><h1>रजनीकांत की बेटी सौंदर्या का प्री-वेडिंग रिसेप्शन, मेहमानों को मिला खास गिफ्ट</h1><p><b>Authors : </b>No Author Specified</p><p><b>Published on : </b>08&#47;02&#47;2019, 18&#58;42&#58;32</p><p><b>Bollywood News: साउथ सुपरस्टार रजनीकांत की बेटी सौंदर्या रजनीकांत के प्री-वेडिंग रिसेप्शन की तस्वीरें वायरल हो रही हैं। इसके अलावा मेहमानों को मिला रिटर्न गिफ्ट काफी चर्चा में हैं।</b></p><img src="https://navbharattimes.indiatimes.com/thumb/msid-67902966,width-650,resizemode-4/weather.jpg" width="500" height="600"><p>रजनीकांत की बेटी सौंदर्या और उनके बिजनसमैन बॉयफ्रेंड विशगन वंगामुड़ी की शादी की तैयारियां पूरी हो चुकी हैं। शादी की रस्में और जश्न चल रहा है। शुक्रवार को उनका प्री-वेडिंग रिसेप्शन हुआ। इस रिसेप्शन में आए मेहमानों को रजनीकांत के परिवार की तरफ से खास तोहफा मिला।सौंदर्या और विशगन रविवार को शादी के बंधन में बंधेंगे। उनकी शादी के रिसेप्शन की तस्वीरें इंटरनेट पर छाई हुई हैं। बता दें कि रजनीकांत की छोटी बेटी सौंदर्या फिल्ममेकर हैं और उनके होने वाले पति ऐक्टर-कम-बिजनसमैन।सोशल मीडिया पर वायरल हो रही तस्वीरों में सौंदर्या काफी सुंदर दिखाई दे रही हैं और उनके होने वाले पति भी ट्रडिशनल कपड़ों में काफी हैंडसिम दिख रहे हैं। तस्वीरों में उनके साथ रजनीकांत भी हैं।सौंदर्या के प्री-वेडिंग रिसेप्शन की सबसे खास बात यह रही कि उनके परिवारवालों ने आने वाले लोगों को सीड बाल गिफ्ट किए। सीड बाल में बीज को सॉइल मटीरियल के साथ लपेटकर सुखाया जाता है। ज्यादातर सीड प्री-प्लांटेड होता है। सीड बाल में बीज जर्मिनेशन तक सुरक्षित रहता है और इस बाल को मिट्टी में डालकर पौधा उगाया जा सकता है।</p><a href='../../../Output/output.html'> Back to Output page </a> </body></html>