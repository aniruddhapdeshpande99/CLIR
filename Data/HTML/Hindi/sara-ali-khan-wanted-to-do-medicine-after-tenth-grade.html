<!DOCTYPE html><html><body><h1>मैं मोटी और बहुत पढ़ाकू थी: सारा अली खान</h1><p><b>Authors : </b>No Author Specified</p><p><b>Published on : </b>29&#47;01&#47;2019, 12&#58;07&#58;05</p><p><b>Bollywood News: सारा अली खान ने कहा, वह 10वीं के बाद डॉक्टर की पढ़ाई करना चाहती थीं, लेकिन हेल्थ से जुड़ी एक समस्या की वजह से वह कभी सर्जरी नहीं कर सकतीं, इसलिए उन्होंने डॉक्टर बनने का फैसला छोड़ दिया।</b></p><img src="https://navbharattimes.indiatimes.com/thumb/msid-67414420,width-650,resizemode-4/weather.jpg" width="500" height="600"><p>सारा अली खान ने अपनी शुरुआती फिल्मों 'केदारनाथ' और 'सिंबा' से दर्शकों का दिल जीत लिया है। सारा इन दिनों अपनी फिल्म 'सिंबा' की सफलता का जश्न मना रही हैं, जो लगातार नए रेकॉर्ड्स बना रही है।
सारा अली खान की कुछ अनदेखी तस्वीरें इन दिनों सोशल मीडिया पर काफी वारयल हो रही हैं, जिनमें वह अपने पापा सैफ की गोद में नजर आ रही हैं।
सोशल मीडिया पर खूब नजर आ रही हैं पापा संग सारा की ये तस्वीरें।
सारा की पहली फिल्म 'केदारनाथ' में उनकी ऐक्टिंग और खूबसूरती की काफी चर्चा हुई।
इस तस्वीर में सारा के साथ उनके पापा सैफ, मां अमृता सिंह और भाई इब्राहिम नजर आ रहे हैं।
अपने बच्चों और एक्स गर्लफ्रेंड रोजा के साथ सैफ।
X
नई फिल्म 'सिम्बा' की सफलता का आनंद ले रहीं अभिनेत्री सारा अली खान का कहना है कि अभिनय हमेशा उनका सपना रहा है, लेकिन बहुत ज्यादा पढ़ाकू होने के कारण उनका मन बदलता रहा। क्या कैमरे के सामने आना उनके करियर की पहली पसंद थी?सारा ने रविवार को सिंगापुर, ग्लोबल इंडियन इंटरनैशनल स्कूल के एक लीडरशिप लेक्चर सीरीज में कहा, 'जब मैंने 10वीं की पढ़ाई पूरी की तो मैं डॉक्टर की पढ़ाई करना चाहती थी, लेकिन मुझे हल्के झटके की समस्या थी और मुझे महसूस हुआ कि मैं सर्जरी नहीं कर सकती, इसलिए मैंने कानून (लॉ) की पढ़ाई करने का फैसला किया और इतिहास और राजनीति विज्ञान का अध्ययन किया। लेकिन अंतिम वर्ष में मैंने अपना ऐक्टिंग कोर्स किया।'25 वर्षीय सारा ने बताया कि वह हमेशा से पढ़ाकू रही हैं। खुद के बारे में उन्होंने कहा कि वह आज भी पढ़ना पसंद करती हैं और लगभग हर विषय का अध्ययन कर चुकी हैं। वह कोलंबिया जैसे विश्वविद्यालय और न्यू यॉर्क जैसे एक शहर में इसका आनंद ले चुकी हैं, लेकिन रंगमंच पर काम करने के दौरान उन्होंने जो हड़बड़ी महसूस की, ऐसा उन्हें कभी नहीं हुआ। सारा ने बताया कि उनकी मां हमेशा उनसे किताबें ले लेती थीं।उन्होंने कहा, 'अभिनय हमेशा से एक सपना रहा है, फिर भी इससे दूर रही। पहली बात कि मैं मोटी थी और दूसरी बात कि मैं बहुत पढ़ाकू थी और इसका मतलब था कि मुझे अभिनय नहीं करना चाहिए, इसलिए मैं पढ़ाई करती रहती थी और एक समय था जब मेरी मां मेरी किताबों को छीन लेती थीं और कहती थीं कि इतना पढ़ना ठीक नहीं है।'</p><a href='../../../Output/output.html'> Back to Output page </a> </body></html>