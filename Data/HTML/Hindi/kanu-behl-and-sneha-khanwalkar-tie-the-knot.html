<!DOCTYPE html><html><body><h1>शादी के बंधन में बंधे कनु बहल और स्‍नेहा खानवलकर</h1><p><b>Authors : </b>No Author Specified</p><p><b>Published on : </b>24&#47;01&#47;2019, 08&#58;40&#58;31</p><p><b>Bollywood News: दोनों की मुलाकात दिबाकर बनर्जी की 2008 में आई फिल्‍म 'ओए लकी! लकी ओए!' के सेट पर हुई थी। उस वक्‍त कनु असिस्‍टेंट डायरेक्‍टर थे और स्‍नेहा कंपोजर थीं।</b></p><img src="https://navbharattimes.indiatimes.com/thumb/msid-67665851,width-650,resizemode-4/weather.jpg" width="500" height="600"><p>डायरेक्‍टर कनु बहल ने बुधवार को इंदौर में म्‍यूजिक डायरेक्‍टर स्‍नेहा खानवलकर से शादी कर ली। दोनों की मुलाकात दिबाकर बनर्जी की 2008 में आई फिल्‍म 'ओए लकी! लकी ओए!' के सेट पर हुई थी।उस वक्‍त कनु असिस्‍टेंट डायरेक्‍टर थे और स्‍नेहा कंपोजर थीं। दोनों कनु के निर्देशन में बनने वाली फिल्‍म 'बिन्‍नू का सपना' में साथ काम करेंगे।दोनों की पारंपरिक तरीके से मराठी अंदाज में शादी हुई है। शादी की रस्‍में सुबह 11.30 बजे से शुरू हुईं जो दोपहर तक चली। शादी में आए एक गेस्‍ट ने बताया, 'रात में कपल ने परिजनों और करीबी दोस्‍तों के लिए एक रिसेप्‍शन होस्‍ट किया। खाने में इंदौर और मराठी की मशहूर चीजें थीं।'इससे एक दिन पहले हल्‍दी और मेहंदी सेरिमनी हुई थी। 27 जनवरी को दोस्‍तों के लिए एक रिसेप्‍शन दिल्‍ली में रखा गया है। इसके बाद कनु और स्‍नेहा फ्रांस के Clermont-Ferrand फिल्‍म फेस्टिवल के लिए रवाना होंगे जहां कनु की फिल्‍म का प्रीमियर होना है।</p><a href='../../../Output/output.html'> Back to Output page </a> </body></html>