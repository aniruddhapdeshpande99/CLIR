<!DOCTYPE html><html><body><h1>सरदार उधम सिंह के रोल में Vicky Kaushal का फर्स्‍ट लुक रिलीज</h1><p><b>Authors : </b>No Author Specified</p><p><b>Published on : </b>30&#47;04&#47;2019, 10&#58;26&#58;27</p><p><b>Bollywood News: फ्रीडम फाइटर उधम सिंह की बायॉपिक से विकी का फर्स्‍ट लुक सामने आ गया है जिसमें वह काफी इंटेंस नजर आ रहे हैं। बता दें, यह फिल्‍म 2020 में रिलीज होगी।</b></p><img src="https://navbharattimes.indiatimes.com/thumb/msid-69107762,width-650,resizemode-4/weather.jpg" width="500" height="600"><p>डायरेक्‍टर शूजित के साथ विकी
'मसान', 'राजी' और 'उरी: द सर्जिकल स्‍ट्राइक' जैसी फिल्‍मों से लोगों के दिनों में खास जगह बना चुके ऐक्‍टर विकी कौशल इन दिनों एक हॉरर कॉमिडी फिल्‍म पर काम कर रहे हैं। इसके साथ ही उन्‍होंने शूजित सरकार की अगली फिल्‍म की शूटिंग भी रूस में शुरू कर दी है जो कि फ्रीडम फाइटर उधम सिंह की बायॉपिक है।फिल्‍म 'सरदार उधम सिंह' से विकी का फर्स्‍ट लुक सामने आ गया है जिसमें वह काफी इंटेंस नजर आ रहे हैं। जो तस्‍वीर सामने आई है, उसे देख ऐसा लग रहा है कि विकी को शूजित शॉट के बारे में समझा रहे हैं। बता दें, यह फिल्‍म 2020 में रिलीज होगी।इससे पहले शूजित ने बताया था कि उन्‍हें विकी की इंटेंसिटी काफी पसंद है जो कि रोल के लिए पर्फेक्‍ट है। डायरेक्‍टर के मुताबिक, चूंकि विकी सिख हैं तो बहादुर सेनानी को पर्दे पर बेहतरीन तरीके से दिखाने की उनकी बड़ी जिम्‍मेदारी है।बता दें, बायॉपिक में भारत के स्वतंत्रता संग्राम के लिए दिए गए उस महत्वपूर्ण योगदान को दिखाया जाएगा जिसे नजरअंदाज कर दिया गया। यह कहानी है एक निडर शहीद की जिसने अमृतसर में जलियांवाला बाग हत्याकांड का बदला लेने के लिए, पंजाब (प्री-इंडिपेंडेंस इंडिया) के पूर्व लेफ्टिनेंट गवर्नर Michael O' Dwyer की हत्‍या की थी।उधम सिंह गदर पार्टी का हिस्‍सा थे और उन्‍होंने अंग्रेजों को उखाड़ फेंकने के लिए विदेशों में भारतीयों को इकट्ठा किया था। जब वह भारत लौटे तो उन्‍हें बिना लाइसेंस के हथियार रखने के लिए अरेस्‍ट कर‍ लिया गया। जेल से छूटने के बाद वह जर्मनी चले गए और वहां से लंदन चले गए। 13 मार्च 1940 को उन्‍होंने O’Dwyer को मारा। बाद में उन्‍हें हत्‍या का दोषी मानते हुए 31 जुलाई 1940 में फांसी दी गई थी।</p><a href='../../../Output/output.html'> Back to Output page </a> </body></html>