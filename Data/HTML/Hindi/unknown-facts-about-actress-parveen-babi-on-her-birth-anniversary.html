<!DOCTYPE html><html><body><h1>Parveen Babi Birthday: परवीन बाबी डरती थीं कि कहीं अमिताभ उन्हें मार न दें?</h1><p><b>Authors : </b>No Author Specified</p><p><b>Published on : </b>04&#47;04&#47;2019, 12&#58;57&#58;42</p><p><b>Bollywood News: बॉलिवुड की सबसे हसीन और ग्लैमरस ऐक्ट्रेस परवीन बाबी फिल्मों में जितनी सफल रहीं, उनकी लाइफ उतनी ही विवादों में भी घिरी रही। कई लोगों के साथ अफेयर के चर्चे फिर मानसिक बीमारी का शिकार होना इसमें शामिल है। अंत में परवीन गुमनामी का जीवन जीते हुए दुनिया से रुखसत हुईं।</b></p><img src="https://navbharattimes.indiatimes.com/thumb/msid-68718922,width-650,resizemode-4/weather.jpg" width="500" height="600"><p>अपने दौर की सबसे ग्लैमरस ऐक्ट्रेस थीं परवीन
परवीन के कई विवाहित लोगों के साथ अफेयर के थे चर्चे
सीजोफ्रेनिया नामक मानसिक बीमारी की हुईं शिकार
की सबसे ग्लैमरस ऐक्ट्रेस मानी जाने वाली परवीन बाबी का आज 70वां जन्मदिन है। उनका जन्म 4 अप्रैल 1949 को गुजरात के जूनागढ़ में एक मुस्लिम परिवार में हुआ था। परवीन बाबी एक अमीर परिवार से ताल्लुक रखती थीं। उनके पिता जूनागढ़ के नवाब के यहां नौकरी करते थे। मॉडलिंग की दुनिया से फिल्मों में कदम रखने वाली परवीन बाबी ने बेहद तेजी से बॉलिवुड में सफलता पाई और 70 के दशक में फिल्मों में सबसे ज्यादा फी लेने वाली ऐक्ट्रेस में शुमार थीं। आइए, जानते हैं परवीन बाबी से जुड़े कुछ अनजाने फैक्ट्स:परवीन बाबी ने 1972 में मॉडलिंग करियर शुरू किया था। मॉडलिंग में आते ही साल 1973 में उन्होंने फिल्म 'चरित्र' से बॉलिवुड में डेब्यू किया। इसके एक साल बाद ही उनकी अमिताभ बच्चन के साथ फिल्म 'मजबूर' आई जो उनकी पहली सुपरहिट फिल्म थी। इसके बाद परवीन बाबी ने दीवार, नमक हलाल, अमर अकबर एंथनी जैसी कई सुपरहिट फिल्मों में काम किया। परवीन बाबी की सफलता का अंदाजा इसी बात से लगाया जा सकता है कि मशहूर टाइम मैगजीन ने 1976 में अपने कवर पेज पर परवीन बाबी की तस्वीर छापी थी।परवीन बाबी जितनी अपनी फिल्मों के लिए फेमस हुईं उससे ज्यादा अपने अफेयर्स के चलते उनके चर्चे रहे। कहा जाता है कि परवीन बाबी कई विवाहित पुरुषों के साथ रिलेशनशिप में रहीं जिनमें महेश भट्ट, कबीर बेदी और डैनी शामिल थे। महेश भट्ट ने तो खुलकर परवीन के साथ अपनी रिलेशनशिप को स्वीकार किया था। कहा तो यह भी जाता है कि परवीन का सुपरस्टार अमिताभ बच्चन के साथ भी कथित अफेयर रहा था। बाद में परवीन ने कथित तौर पर अमिताभ बच्चन पर यह भी आरोप लगाया था कि वह उन्हें जान से मारना चाहते हैं।1980 के दशक में परवीन बाबी ने फिल्म इंडस्ट्री को छोड़ दिया और वह वर्ल्ड टूर के लिए निकल पड़ीं। वह कई देशों में घूमीं और जब मुंबई लौटकर आईं तो उनका व्यवहार अजीब हो चुका था। उन्होंने कई लोगों और संस्थाओं पर उन्हें मारने की कोशिश के आरोप लगाए। हालांकि सबूतों के अभाव में कोर्ट ने उनके सभी आरोपों को बेबुनियाद बताया था। इसके बाद धीरे-धीरे परवीन बाबी ने खुद को समाज से काट लिया।अपनी मौत से पहले परवीन बाबी पूरी तरह गुमनामी में जा चुकी थीं। वह अपने घर पर अकेली रहती थीं। 22 जनवरी 2005 को परवीन को उनके घर में मृत पाया गया। पुलिस को उनकी बॉडी सड़ी-गली अवस्था में मिली थी। पुलिस के मुताबिक, उनकी मौत कई दिनों पहले ही हो चुकी थी। पोस्टमॉर्टम रिपोर्ट में पता चला कि परवीन बाबी ने 3 दिनों से ज्यादा कुछ भी खाया नहीं था और संभवतः कई अंगों के काम नहीं करने के कारण उनकी मौत हो गई। सबसे ताज्जुब वाली बात यह थी कि कभी बेहद ग्लैमरस ऐक्ट्रेस से गुमनामी की जिंदगी बिताने वाली परवीन बाबी ने अपनी जायदाद का 70 पर्सेंट से हिस्सा गरीबों की मदद के लिए दान कर दिया था। भले ही, परवीन की मौत गुमनामी में हुई हो या उनका जीवन बेहद विवादित रहा हो लेकिन उनकी बेहतरीन फिल्मों के लिए उन्हें हमेशा याद किया जाएगा।</p><a href='../../../Output/output.html'> Back to Output page </a> </body></html>