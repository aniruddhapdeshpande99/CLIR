<!DOCTYPE html><html><body><h1>पाक पीएम इमरान की तारीफ कर फंसे अली जफर के सपॉर्ट में बोलीं Taapsee Pannu</h1><p><b>Authors : </b>No Author Specified</p><p><b>Published on : </b>01&#47;03&#47;2019, 11&#58;33&#58;59</p><p><b>Bollywood News: पुलवामा अटैक के बाद भारत के खिलाफ पाकिस्तानी पीएम इमरान खान के भाषण को सपॉर्ट कर चुके ऐक्टर अली जफर इंडिया में जमकर ट्रोल हुए। अब 'बदला' ऐक्ट्रेस तापसी पन्नू का कहना है कि उन्हें बेवजह ट्रोल किया गया है।</b></p><img src="https://navbharattimes.indiatimes.com/thumb/msid-68213775,width-650,resizemode-4/weather.jpg" width="500" height="600"><p>भारत में हुए पुलवामा आतंकी हमले के बाद पाकिस्तान के प्रधानमंत्री इमरान खान के भाषण की तारीफ कर ऐक्टर अली जफर इंडियन्स के बीच जमकर ट्रोल हुए थे। हालांकि, जहां इंडियंस में अली को लेकर अब तक गुस्सा भरा है, वहीं ' बदला ' ऐक्ट्रेस तापसी पन्नू का मानना है कि उन्हें बेवजह ट्रोल किया गया।दरअसल प्रधानमंत्री इमरान खान ने पुलवामा हमले के बाद भारत के खिलाफ जहर उगला और युद्ध की खुली धमकी तक दे डाली। इमरान के इसी भाषण की तारीफ में ऐक्टर-सिंगर अली जफर ने ट्वीट कर कहा था, 'क्या स्पीच है!' और उनके इतना लिखते ही उनके इंडियन फॉलोअर्स ने उन्हें जमकर सुनाया।ZoomTV.com से एक्सक्लूसिव बातचीत में तापसी ने कहा, 'मुझे यह बात समझ में नहीं आई। क्या आप उनसे यह उम्मीद करते हैं कि एक पाकिस्तानी होकर वह उस देश को सपॉर्ट करें, जिस देश का हिस्सा वह हैं ही नहीं?' तापसी ने आगे कहा, 'वह ऑलरेडी यहां के लिए बैन हैं और हमें इससे कोई दिक्कत नहीं, लेकिन यह कैसे हो सकता है कि यदि मैं अपने देश को सपॉर्ट कर रही हूं तो पाकिस्तानी मुझे ट्रोल करें, जो कि वे कर रहे हैं जब मैंने पुलवामा टेरर अकैट पर ट्वीट किया था। आप क्या उम्मीद करते हैं?'उन्होंने कहा, 'यदि वह अपने पीएम को सपॉर्ट नहीं करेंगे तो भी वह ट्रोल होंगे। यदि हम अपनी जीत सेलिब्रेट नहीं करते हैं तो हम यहां तब ट्रोल होते हैं। उनसे कुछ और उम्मीद करना ही बेवकूफाना है। ऐसा नहीं कि वह इंडिया में बैन हो गए तो काम करने लायक ही नहीं रहे। वह वहां काम करते हैं और करेंगे। उन्हें अपने देश की उपलब्धियों को सेलिब्रेट करना है और हमें अपने देश की और हम ऐसा ही कर भी रहे हैं। साफ है कि वह अपने देश को सपॉर्ट करेंगे, इसमें गलत क्या है?'पुलवामा अटैक के बाद इंडिया और पाकिस्तान के बीच तनाव बढ़ गया है और इसके बाद बॉलिवुड फिल्म इंडस्ट्री की संस्था 'फेडरेशन ऑफ वेस्टर्न इंडिया सिने एम्प्लॉइज' ने पड़ोसी देश के कलाकारों को यहां बैन करने का फैसला ले लिया।</p><a href='../../../Output/output.html'> Back to Output page </a> </body></html>