<!DOCTYPE html><html><body><h1>पी. टी. ऊषा पर बन रही बायॉपिक में नजर आएंगी कटरीना कैफ?</h1><p><b>Authors : </b>No Author Specified</p><p><b>Published on : </b>24&#47;04&#47;2019, 08&#58;36&#58;20</p><p><b>Bollywood News: खबर है कि देश की महान ऐथलीट और मशहूर ओलिंपिक चैंपियन पी. टी. उषा की लाइफ पर बायॉपिक बनाई जाएगी, जिसमें कटरीना कैफ पी. टी. ऊषा का रोल निभाएंगी।</b></p><img src="https://navbharattimes.indiatimes.com/thumb/msid-69017967,width-650,resizemode-4/weather.jpg" width="500" height="600"><p>X
बॉलिवुड में बायॉफिक फिल्में बनाने का चलन एक बार फिर से ज़ोर पकड़ रहा है। हाल ही वक्त में जहां 'संजू', 'द ऐक्सिडेंटल प्राइम मिनिस्टर', 'दंगल', 'नीरजा', 'मांझी: द माउनटेन मैन' जैसी बॉयोपिक फिल्में देखने को मिलीं, वहीं अब एक और बायॉपिक बनने जा रही है। खबर है अब देश की महान ऐथलीट और मशहूर ओलिंपिक चैंपियन पी. टी. उषा की लाइफ पर बायॉपिक बनाई जाएगी।ऐसा कहा जा रहा है कि इस फिल्म में पी. टी. ऊषा का रोल ऐक्ट्रेस कटरीना कैफ को ऑफर किया गया है। हालांकि इस फिल्म के लिए अभी कटरीना की तरफ से किसी तरह का कोई बयान नहीं आया है, लेकिन इस बात की चर्चा ज़ोरों पर है कि कटरीना इस फिल्म में पी. टी. ऊषा को रोल करेंगी। बता दें कि कटरीना से पहले इस बायॉपिक के लिए प्रियंका चोपड़ा का नाम सामने आ रहा था, लेकिन इस फिल्म को लेकर उनकी तरफ से कोई कन्फर्मेशन नहीं आया। अब देखना यह होगा कि कटरीना इस फिल्म के लिए हां करती हैं या नहीं।इस बायॉपिक को रेवती एस वर्मा डायरेक्ट करेंगी। रेवती इससे पहले तमिल और मलयालम भाषा की कुछ फिल्में भी डायरेक्ट कर चुकी हैं। बात करें कटरीना की अन्य फिल्मों की, तो वह जल्द ही सलमान खान स्टारर 'भारत' में नजर आएंगी। उनके अलावा फिल्म में तबू, जैकी श्रॉफ, दिशा पाटनी और सुनील ग्रोवर भी नजर आएंगे। हाल ही में इस फिल्म का ट्रेलर रिलीज किया गया, जिसे लोगों ने काफी पसंद किया। 'भारत' को अली अब्बास जफर ने डायरेक्ट किया है और यह फिल्म 5 जून को रिलीज होगी।</p><a href='../../../Output/output.html'> Back to Output page </a> </body></html>