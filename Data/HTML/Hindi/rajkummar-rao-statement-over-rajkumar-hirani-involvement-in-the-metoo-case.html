<!DOCTYPE html><html><body><h1>मीटू मूवमेंट: राजकुमार हिरानी केस पर राजकुमार राव बोले, मामले की जांच हो</h1><p><b>Authors : </b>No Author Specified</p><p><b>Published on : </b>04&#47;02&#47;2019, 18&#58;45&#58;14</p><p><b>Bollywood News: जब इस मामले में फिल्‍ममेकर राजकुमार हिरानी का नाम सामने आया तो लोग हैरत में पड़ गए। हाल ही में 'एक लड़की को देखा तो ऐसा लगा' के एक प्रमोशनल इवेंट के दौरान राजकुमार राव और सोनम कपूर से इस बारे में उनकी राय मांगी गई।</b></p><img src="https://navbharattimes.indiatimes.com/thumb/msid-67539291,width-650,resizemode-4/weather.jpg" width="500" height="600"><p>हॉलिवुड के बाद बॉलिवुड में भी मीटू मूवमेंट का असर दिखा। मीटू के तहत कई बड़े नाम उजागर हुए। यहीं नहीं, महिलाओं ने बिना डरे उन लोगों का नाम लिया जिन्‍होंने किसी भी तरह से उनका शोषण किया।जब इस मामले में फिल्‍ममेकर राजकुमार हिरानी का नाम सामने आया तो लोग हैरत में पड़ गए। किसी को इस बात पर विश्‍वास नहीं हुआ। यही वजह थी कि हाल ही में रिलीज हुई फिल्‍म 'एक लड़की को देखा तो ऐसा लगा' के क्रेडिट्स से राजकुमार का नाम हटा लिया गया।जहां कई लोगों चर्चित लोगों ने हिरानी का पक्ष लिया तो वहीं कई सिलेब्‍स ऐसे भी थे जिन्‍होंने मामले में चुप्‍पी बनाए रखी। हाल ही में 'एक लड़की को देखा तो ऐसा लगा' के एक प्रमोशनल इवेंट के दौरान राजकुमार राव और सोनम कपूर से इस बारे में उनकी राय मांगी गई।सोनम ने कहा कि इस मामले में अभी कुछ भी कहना जल्‍दबाजी होगी, हमें इसके लिए इंतजार करना चाहिए। वहीं, राजकुमार राव ने कहा कि मामले की जांच होनी चाहिए।उन्‍होंने स्‍वीकार किया कि ऐसी रिपोर्ट्स का पता चलने के बाद वह भी हैरान हो गए थे और उन्‍होंने फिल्‍म की टीम से अनुरोध किया था कि जब तक मामला सुलझ न जाए तब तक फिल्‍म के क्रेडिट से हिरानी का नाम हटा दिया जाए।हालांकि, कुछ रिपोर्ट्स की मानें तो बाद में फिल्‍म की टीम ने राजकुमार राव से इस गंभीर मामले पर किसी भी तरह का कॉमेंट करने से मना कर दिया।</p><a href='../../../Output/output.html'> Back to Output page </a> </body></html>