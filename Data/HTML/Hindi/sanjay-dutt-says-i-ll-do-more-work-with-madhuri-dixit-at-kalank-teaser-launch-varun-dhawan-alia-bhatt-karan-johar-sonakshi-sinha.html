<!DOCTYPE html><html><body><h1>झिझकते और शरमाते हुए संजय दत्त बोले, माधुरी मैडम के साथ और ज्यादा काम करूंगा</h1><p><b>Authors : </b>No Author Specified</p><p><b>Published on : </b>12&#47;03&#47;2019, 15&#58;49&#58;38</p><p><b>Bollywood News: आज मुंबई में आलिया, वरुण, सोनाक्षी, आदित्य, माधुरी दीक्षित और संजय दत्त स्टारर फिल्म 'कलंक' का ट्रेलर लॉन्च किया गया, इस मौके पर सबकी नजर माधुरी और संजय दत्त पर टिकी रही।</b></p><img src="https://navbharattimes.indiatimes.com/thumb/msid-68374169,width-650,resizemode-4/weather.jpg" width="500" height="600"><p>X
X
बाद अभिनेता संजय दत्त और माधुरी दीक्षित एक साथ एक फिल्म 'कलंक' में आमने-सामने नजर आएंगे। बॉलिवुड में संजय और माधुरी के रोमांस के किस्से बड़े आम थे, लेकिन इस मोहब्बत में अमावस की काली रात तब आई जब संजय को आर्म्स ऐक्ट के तहत जेल जाना पड़ा। माधुरी से भी सवाल किए जाने लगे और एक दिन माधुरी ने अपनी शादी की घोषणा कर पूरी फिल्म इंडस्ट्री को हैरान कर दिया।फिल्म 'कलंक' में जब संजय और माधुरी को साथ कास्ट करने की खबर आई तो यह न्यूज़ इंटरनेट पर छा सी गई थी, इस पुराने कपल को एक बार फिर... वह भी नए अंदाज में देखना... हर किसी के लिए खास था। इस दौरान संजय दत्त से मुंबई में एक इवेंट के दौरान माधुरी के साथ सालों बाद काम करने पर सवाल किया गया तो सवाल सुनते ही संजय भाग खड़े हुए थे।आज जब मुंबई के एक थिअटर में अपनी फिल्म 'कलंक' के टीजर लॉन्च पर वरुण धवन, आलिया भट्ट, सोनाक्षी सिन्हा, आदित्य रॉय कपूर, माधुरी दीक्षित, संजय दत्त, करण जौहर, साजिद नाडियाडवाला और फिल्म के निर्देशक अभिषेक वर्मन उपस्थित रहे... तो सबकी नजर संजय दत्त और माधुरी दीक्षित पर ही टिकी थी। सबके मन में सवाल थे कि सालों बाद मीडिया के सामने दोनों कितने सहज होंगे, सवालों का जवाब किस तरह देंगे और स्टेज पर माहौल कैसा होगा?संजय और माधुरी जब स्टेज पर साथ आए तो बिना किसी झिझक के एक साथ... अगल-बगल खड़े हुए। दोनों के बीच किसी तरह की कोई झिझक नहीं थी, दोनों बेहद सहज होकर खड़े थे। जब संजय किसी सवाल का जवाब देते तो माधुरी बड़ी तन्मयता से संजय को निहारतीं। दोनों ने साथ खड़े होकर बड़ी सहजता से तस्वीरें खिंचवाईं। ऐसा कुछ भी शो नहीं किया कि उनके बीच कभी लंबी-चौड़ी खाई आ गई थी।संजय से सवाल किया गया कि इतने सालों बाद माधुरी के साथ वापस काम करने का अनुभव कैसा रहा तो जवाब में संजय ने कहा, 'जैसे मैंने पहले भी कहा है कि बहुत सालों के बाद मैंने मैडम... माधुरी जी के साथ काम किया है, अब कोशिश करूंगा कि माधुरी जी के साथ ज्यादा काम करूं। मैंने इस फिल्म की जर्नी को खूब इंजॉय किया है, धर्मा के साथ हमेशा जुड़ा रहना चाहता हूं। मैं करण के पिता यश जौहर के काफी करीब था, आज करण को आगे बढ़ता हुआ देखता हूं तो बहुत गर्व होता है।'इसी सवाल के जवाब में माधुरी ने कहा, 'ऑलमोस्ट 20 से ज्यादा साल के बाद... साथ में काम किया है, अनिल कपूर के साथ भी सालों बाद काम किया, बहुत अच्छा लगता है, जब आप अपने उन को-ऐक्टर के साथ काम करते हैं, जिनके साथ आप पहले भी काम कर चुके हैं। साथ में काम करना शानदार रहा।'1940 के बैकग्राउंड पर बनी इस पीरियड ड्रामा का निर्देशन अभिषेक वर्मन ने किया है। आपको याद होगा कि यह वही फिल्म है, जिसमें ऐक्टिंग के लिए ऐक्ट्रेस श्रीदेवी तैयार हो गई थीं और इसके कुछ समय बाद ही उनके निधन की खबर ने फैन्स को झकझोर दिया था। बाद में इसी रोल के लिए माधुरी को साइन किया गया था। टीज़र की शुरुआत होती है माधुरी के डांस और आलिया भट्ट की एक भव्य महल में एंट्री से। इसके बाद वरुण धवन की आवाज में एक शानदार डायलॉग है, जिसमें वह कहते सुनाई दे रहे हैं, 'कुछ रिश्ते कर्जों की तरह होते हैं, जिन्हें निभाना नहीं चुकाना होता है।' महारानी वाले लुक में माधुरी के अलावा एक टेबल पर किसी शख्स के सामने काफी गंभीर मुद्रा में दिख रही हैं सोनाक्षी सिन्हा और फिर सफेद कपड़ों में नजर आती हैं आलिया भट्ट, जिन्हें देख ऐसा लग रहा है कि जैसे वह उस जगह से हमेशा के लिए कहीं दूर जा रही हों।टीज़र में माधुरी दीक्षित के डांस का भी तड़का है और आलिया भट्ट आदित्य रॉय कपूर की दुल्हन बनी दिख रही हैं और इसी के साथ सुनाई दे रहा उनका डायलॉग, जिसमें वह कहती हैं, 'जब किसी और की बर्बादी अपनी जीत जैसी लगे तो हमसे ज्यादा बर्बाद और कोई नहीं दुनिया में।' इसके बाद दिखता है वरुण धवन का खून से सना चेहरा। झलकियों से स्पष्ट है कि फिल्म में आलिया का प्यार वरुण हैं और आदित्य रॉय कपूर की लव लाइफ हैं सोनाक्षी सिन्हा। आखिर में जलते हुए रावण के सामने आलिया और वरुण एक-दूसरे के आमने-सामने होते हैं।</p><a href='../../../Output/output.html'> Back to Output page </a> </body></html>