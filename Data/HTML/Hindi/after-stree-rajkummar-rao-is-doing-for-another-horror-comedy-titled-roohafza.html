<!DOCTYPE html><html><body><h1>'स्त्री' के बाद एक और हॉरर-कॉमिडी फिल्म 'रूह-अफजा' में दिखेंगे राजकुमार राव</h1><p><b>Authors : </b>No Author Specified</p><p><b>Published on : </b>27&#47;02&#47;2019, 13&#58;20&#58;07</p><p><b>Bollywood News: 'स्त्री' के बाद राजकुमार राव एक बार फिर इसी जॉनर की फिल्म में दिखाई देंगे। फिल्म प्रड्यूसर दिनेश विजान ने कन्फर्म किया है कि राजकुमार राव इस फिल्म में काम करेंगे और इस फिल्म में भी उनका किरदार 'स्त्री' के लेडीज टेलर विकी की तरह दिलचस्प होगा।</b></p><img src="https://navbharattimes.indiatimes.com/thumb/msid-68181883,width-650,resizemode-4/weather.jpg" width="500" height="600"><p>राजकुमार राव और श्रद्धा कपूर की 'स्त्री' का ट्रेलर
X
राजकुमार राव की मां ने पत्रलेखा को लेकर कही थी यह बात
X
हुई राजकुमार राव और श्रद्धा कपूर की हॉरर-कॉमिडी फिल्म ' स्त्री ' को काफी पसंद किया गया था। इस फिल्म के बाद राजकुमार राव एक बार फिर इसी जॉनर की फिल्म में दिखाई देंगे। फिल्म प्रड्यूसर दिनेश विजान ने कन्फर्म किया है कि राजकुमार राव इस फिल्म में काम करेंगे और इस फिल्म में भी उनका किरदार 'स्त्री' के लेडीज टेलर विकी की तरह दिलचस्प होगा।बताया जा रहा है कि इस फिल्म में राजकुमार के साथ वरुण शर्मा कॉमिडी का तड़का लगाने के लिए मौजूद रहेंगे। मुंबई मिरर के मुताबिक इस फिल्म का नाम ' रूह-अफजा ' होगा। फिल्म को दिनेश विजान और मृगदीप लांबा प्रड्यूस करेंगे और इसकी शूटिंग इस साल मई में शुरू होने की उम्मीद है। हालांकि फिल्म के लिए अभी तक डायरेक्टर और हिरोइन का चुनाव नहीं हुआ है।बताया जा रहा है कि यह नई हॉरर-कॉमिडी फिल्म की कहानी उत्तर प्रदेश के मुरादाबाद शहर पर आधारित होगी। 'रूह-अफजा' की कहानी कुछ ऐसी होगी जिसमें शादी के बाद दुल्हन पहली रात को किसी भी तरह अपने दूल्हे को जगाए रखने की कोशिश करती है और उसी टाइम चुड़ैल उसे लोरी गाकर सुनाने की कोशिश करती है। कहानी में ऐसा दिखाया गया है कि अगर दूल्हा सो जाता है तो चुड़ैल दुल्हन पर हावी हो जाती है और उसकी जिंदगी नर्क बना देती है।</p><a href='../../../Output/output.html'> Back to Output page </a> </body></html>