<!DOCTYPE html><html><body><h1>जल्‍दी ही गर्लफ्रेंड नताशा दलाल से शादी करने वाले हैं ऐक्‍टर वरुण धवन!</h1><p><b>Authors : </b>No Author Specified</p><p><b>Published on : </b>28&#47;01&#47;2019, 19&#58;31&#58;14</p><p><b>Bollywood News: बॉलिवुड में साल 2018 शादियों के नाम रहा। इसमें रणवीर सिंह -दीपिका पादुकोण, विराट-अनुष्‍का और निक जोनस-प्रियंका चोपड़ा के नाम शामिल हैं। इस साल 2019 में फैंस को अब इंतजार है ऐक्‍टर वरुण धवन की शादी। आइए जानते हैं इस बारे में।</b></p><img src="https://navbharattimes.indiatimes.com/thumb/msid-67727180,width-650,resizemode-4/weather.jpg" width="500" height="600"><p>से ऐक्‍टर वरुण धवन की शादी की खबरें आनी शुरू हो गई हैं। रिपोर्ट्स के मुताबिक वह अपनी गर्लफ्रेंड नताशा दलाल के साथ जल्‍दी ही शादी कर सकते हैं। खबरें यह भी हैं कि शादी के ही सिलसिले में वरुण की गर्लफ्रेंड को आउटफिट, डेकोरेशन और फूलों की खरीदारी करते हुए देखा भी गया है। इसके अलावा एक टीवी शो में वरुण ने भी अपनी शादी के बारे में बात की थी।बता दें कि बॉलिवुड ऐक्‍टर वरुण धवन की गर्लफ्रेंड पेशे से फैशन डिजाइनर हैं। ऐसे में यह भी कहा जा रहा है कि हो सकता है कि वह खुद ही शादी की ड्रेस डिजाइन करेंगी। इसके अलावा शादी के लिए नताशा हर बात का खुद ही ख्‍याल रख रही हैं। ताकि सबकुछ बेहतरीन तरीके से हो। हाल ही में फिल्‍म मेकर करण जौहर के टीवी शो 'काफी विद करण' में वरुण धवन ने नताशा दलाल के साथ अपने रिलेशनशिप की बात भी कबूल की थी।हुआ यूं था कि शो के दौरान करण ने वरुण से कहा ' तुम और नताशा, हैप्‍पी फ्रेंड की तरह लगते हो' इस पर तुरंत ही वरुण ने कहा 'हैप्‍पी कपल।' इसके बाद करण जौहर ने कहा 'क्‍या तुम अपने रिलेशनशिप को एक्‍सेप्‍ट कर रहे हो?' इस पर भी वरुण ने कहा कि 'वह नताशा को डेट कर रहे हैं और वह दोनों कपल हैं।' शादी के लिए भी उन्‍होंने बताया कि वह प्‍लॉनिंग कर रहे हैं।बता दें कि वरुण और नताशा बचपन के दोस्‍त हैं। दोनों को ही फैमिली फंक्‍शन के दौरान अक्‍सर साथ ही देखा गया है। इसके अलावा वरुण धवन यह भी कहते हुए सुने जाते हैं कि उनकी गर्लफ्रेंड नताशा ग्‍लैमर से दूर एक आम जिंदगी जीना चाहती हैं। वर्कफ्रंट की बात करें तो वरुण फिल्‍म मेकर करण जौहर की फिल्‍म'कलंक' में नजर आएंगे। इस फिल्‍म में उनके अलावा आलिया भट्ट, सोनाक्षी सिन्‍हा, आदित्‍य रॉय कपूर, संजय दत्‍त और माधुरी दीक्षित भी शामिल हैं। फिल्‍म इसी साल अप्रैल माह में रिलीज होगी।</p><a href='../../../Output/output.html'> Back to Output page </a> </body></html>