<!DOCTYPE html><html><body><h1>आलिया-रणबीर के फिल्मफेयर अवॉर्ड जीतने पर मां नीतू कपूर ने ऐसे जाहिर की खुशी</h1><p><b>Authors : </b>No Author Specified</p><p><b>Published on : </b>24&#47;03&#47;2019, 17&#58;15&#58;20</p><p><b>Bollywood News: आलिया भट्ट और रणबीर कपूर के फिल्मफेयर अवॉर्ड जीतने के बाद नीतू कपूर खुशी से फूली नहीं समा रही हैं। उन्होंने एक खास मेसेज और फोटो के ज़रिए अपनी खुशी जाहिर की।</b></p><img src="https://navbharattimes.indiatimes.com/thumb/msid-68542258,width-650,resizemode-4/weather.jpg" width="500" height="600"><p>64th Filmfare Awards बड़ी धूमधाम के साथ शुरू हुए, जिसमें कई फिल्मी हस्तियों और फिल्मों ने फिल्मफेयर अवॉर्ड जीते। आइए जानते हैं कि किस फिल्म और किस ऐक्टर-ऐक्ट्रेस को ब्लैक लेडी मिली:
आलिया भट्ट को फिल्मफेयर का बेस्ट ऐक्ट्रेस अवॉर्ड फिल्म 'राजी' के लिए मिला।
फिल्म 'बधाई हो' के लिए ऐक्ट्रेस नीना गुप्ता को क्रिटिक्स कैटिगरी में बेस्ट ऐक्ट्रेस का फिल्मफेयर अवॉर्ड मिला।
ऐक्टर रणबीर कपूर को फिल्म 'संजू' के लिए फिल्मफेयर का बेस्ट ऐक्टर अवॉर्ड मिला। इस फिल्म में रणबीर ने संजय दत्त का किरदार निभाया था, जिसे काफी पसंद किया गया।
इस कैटिगरी में जहां रणवीर सिंह को फिल्म 'पद्मावत' के लिए बेस्ट ऐक्टर का अवॉर्ड मिला, वहीं आयुष्मान खुराना को फिल्म 'अंधाधुन' के लिए बेस्ट ऐक्टर का फिल्मफेयर अवॉर्ड मिला।
ईशान खट्टर ने फिल्म 'बियॉन्ड द क्लाउड्स' के लिए फिल्मफेयर का बेस्ट डेब्यू अवॉर्ड जीता।
सैफ अली खान की बेटी सारा अली खान को फिल्म 'केदारनाथ' के लिए बेस्ट डेब्यू (फीमेल) ऐक्टर का अवॉर्ड मिला
विकी कौशल ने 'संजू' के लिए और गजराज राव ने 'बधाई हो' के लिए बेस्ट सपॉर्टिंग ऐक्टर (मेल) का फिल्मफेयर अवॉर्ड जीता।
'राजी' का निर्देशन मेघना गुलजार ने किया था। फिल्म में आलिया भट्ट और विकी कौशल ने मुख्य भूमिका निभाई।
यह अवॉर्ड फिल्म 'अंधाधुन' को मिला। इस फिल्म का निर्देशक श्रीराम राघवन ने किया था।
अरिजीत सिंह को फिल्म 'राजी' के 'ऐ वतन' सॉन्ग के लिए बेस्ट मेल सिंगर का फिल्मफेयर अवॉर्ड मिला।
श्रेया घोषाल ने फिल्म 'पद्मावत' के गाने 'घूमर' के लिए बेस्ट फीमेल प्लेबैक सिंगर अवॉर्ड जीता।
शनिवार रात हुए 64वें फिल्मफेयर अवॉर्ड्स में आलिया भट्ट ने बेस्ट ऐक्ट्रेस तो रणबीर कपूर ने बेस्ट ऐक्टर का अवॉर्ड जीता। रणबीर की मां नीतू कपूर दोनों की इस सफलता से काफी खुश हैं और गर्व महसूस कर रही हैं। उन्होंने अपने इंस्टाग्राम अकाउंट पर आलिया व रणबीर की ट्रोफी हाथ में लिए एक फोटो शेयर की और लिखा, 'और इस तरह के लम्हों को देख आप अपनी सारी थकान और स्ट्रेस भूल जाते हो। दोनों को बहुत बहुत शुभकामनाएं। मैं बहुत खुश हूं और गर्व महसूस कर रही हूं।'नीतू आलिया को काफी पसंद करती हैं और उन्हें रणबीर और आलिया की रिलेशनशिप से भी कोई परहेज नहीं है। फिल्मफेयर अवॉर्ड्स के दौरान भी अपनी ट्रोफी लेने के बाद आलिया ने स्पीच देते हुए रणबीर को अपना स्पेशल वन बताया और उनकी ओर इशारा करते हुए आई लव यू तक कहा।बता दें कि आलिया को फिल्म 'राजी' के लिए बेस्ट ऐक्ट्रेस का अवॉर्ड मिला, जबकि रणबीर को 'संजू' के लिए बेस्ट ऐक्टर का अवॉर्ड मिला। आलिया और रणबीर ने स्टेज पर एक-दूसरे के साथ यह खुशी शेयर की और हाथों में हाथ डाले स्टेज से नीचे उतरे।नीतू कपूर फिल्मफेयर अवॉर्ड्स में इसलिए शरीक नहीं हो पाई थीं क्योंकि इस समय वह ऋषि कपूर के पास अमेरिका में हैं। अमेरिका में ऋषि कपूर का काफी लंबे वक्त से इलाज चल रहा है। हालांकि उन्हें क्या बीमारी है, इस बारे में किसी को कुछ नहीं बताया गया है। लेकिन पिछले दिनों रणबीर ने बताया था कि उनके पापा की सेहत में अभी काफी सुधार है।बात करें फिल्म की, तो रणबीर और आलिया एक साथ फिल्म 'ब्रह्मास्त्र' में नज़र आएंगे। इस फिल्म के अलावा आलिया करण जौहर की फिल्म 'कलंक' में नज़र आएंगी। कुछ वक्त पहले इस फिल्म का गाना 'घर मोरे परदेसिया' रिलीज़ हुआ था, जिसमें माधुरी दीक्षित के साथ उनकी क्लासिक जुगलबंदी को काफी पसंद किया गया। 'कलंक' के अलावा आलिया सलमान खान के साथ फिल्म 'इंशाअल्लाह' में भी नज़र आएंगी।</p><a href='../../../Output/output.html'> Back to Output page </a> </body></html>