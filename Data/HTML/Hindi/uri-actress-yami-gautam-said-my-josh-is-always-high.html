<!DOCTYPE html><html><body><h1>यामी गौतम का कहना है कि उनका जोश हमेशा हाई रहता है</h1><p><b>Authors : </b>No Author Specified</p><p><b>Published on : </b>01&#47;02&#47;2019, 13&#58;55&#58;44</p><p><b>Bollywood News: 'उरी : द सर्जिकल स्ट्राइक' की पंचलाइन 'हाउ इज द जोश?' का इस्तेमाल आज हर कोई करते नजर आ रहे हैं। लीड ऐक्ट्रेस यामी गौतम का कहना है कि उनका जोश हमेशा हाई रहता है।</b></p><img src="https://navbharattimes.indiatimes.com/thumb/msid-67789916,width-650,resizemode-4/weather.jpg" width="500" height="600"><p>Uri Public Review: पहला शो देखने के बाद क्या बोली पब्लिक?
X
Uri Movie Review: कैसी है विकी कौशल की फिल्म 'उरी: द सर्जिकल स्ट्राइक'
X
से लेकर गोवा के मुख्यमंत्री मनोहर पर्रिकर और रक्षा मंत्री निर्मला सीतारमण तक सभी बॉलिवुड फिल्म 'उरी : द सर्जिकल स्ट्राइक' की पंचलाइन 'हाउ इज द जोश?' का इस्तेमाल करते नजर आ रहे हैं। इस फिल्म की लीड ऐक्ट्रेस यामी गौतम का कहना है कि उनका जोश हमेशा हाई रहता है। लैक्मे फैशन वीक समर/रिजॉर्ट 2019 में गौरी और नैनिका के लिए रैम्प वॉक करने के बाद यामी ने कहा, 'मेरा जोश हमेशा हाई रहता है। यही मुझे आगे रखता है।' फिल्म 'विक्की डोनर' में नजर आईं ऐक्ट्रेस अपने जरूरत से ज्यादा बड़े गाउन के कारण कई बार रैंप पर फिसलीं, लेकिन उन्होंने अपना आत्मविश्वास कम नहीं होने दिया। उन्होंने कहा, 'आप जानते हैं कि यह किसी के साथ भी हो सकता है। मैं पहली नहीं हूं। यहां तक कि आपने अंतरराष्ट्रीय स्तर पर कहीं भी देखा होगा, ये चीजें होती रहती हैं। पूरी बात यह है कि चाहे जीवन हो या रैंप, शो चलते रहना चाहिए।'लैक्मे फैशन वीक में फैन्स की भीड़ ने यामी को घेर लिया और चिल्ला कर कहा, 'हाउ इज द जोश?' प्रशंसकों की भीड़ देख यामी काफी खुशी महसूस कर रही थीं। उन्होंने कहा, 'हम बहुत खुश हैं। मैं फिल्म से सम्बंधित हर किसी की ओर से कहती हूं कि हमें जो प्यार मिल रहा है, उसके लिए हम बहुत आभारी हैं। एक फिल्म की बॉक्स-ऑफिस सफलता कलाकार के लिए हमेशा संतोषजनक होती है।' उन्होंने कहा, 'लेकिन, एक व्यक्ति के रूप में संतुष्टि तब मिलती है जब लोग व्यक्तिगत रूप से आपके पास पहुंचते हैं। चाहे 6 साल के बच्चे हों या 90 साल के बुजुर्ग और वे व्यक्तिगत रूप से फिल्म से जुड़ाव महसूस करते हैं। फिल्म से जुड़ाव को लेकर जिस तरह के विडियो और संदेश हमें मिल रहे हैं, वे शानदार हैं और पूरा देश जोश महसूस कर रहा है। मैं फिल्म उरी को कभी नहीं भूलूंगी।'आदित्य धर निर्देशित फिल्म में विकी कौशल भी प्रमुख भूमिका में हैं। यह फिल्म जम्मू एवं कश्मीर में वर्ष 2016 में उरी में हुए आतंकवादी हमले पर आधारित है, जिसके बाद पाकिस्तानी कब्जे वाले इलाके के आतंकी ठिकानों पर सर्जिकल स्ट्राइक की गई थी। इस फिल्म से देश के राजनीतिज्ञ भी जोश महसूस कर रहे हैं, जो टीम की खुशी की बड़ी वजह है। यामी ने कहा, 'जब प्रधानमंत्री से लेकर रक्षा मंत्री, उप राष्ट्रपति और मनोहर पर्रिकरजी जोश महसूस कर रहे हैं, तो यह अनुभव सपने जैसा है। कई लोग फिल्म की सराहना कर रहे हैं, तमाम सैन्य जनरल भी।' अगली फिल्म के बारे में उन्होंने कहा, 'आपको जल्द पता चलेगा। नई फिल्म की घोषणा करने का अधिकार प्रड्यूसर का होता है।'</p><a href='../../../Output/output.html'> Back to Output page </a> </body></html>