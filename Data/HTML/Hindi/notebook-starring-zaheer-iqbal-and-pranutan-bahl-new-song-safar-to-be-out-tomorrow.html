<!DOCTYPE html><html><body><h1>कल रिलीज होगा 'नोटबुक' का खास गाना 'सफर'</h1><p><b>Authors : </b>No Author Specified</p><p><b>Published on : </b>22&#47;03&#47;2019, 21&#58;00&#58;52</p><p><b>Bollywood News: 'नई लगदा', 'लैला', 'बुमरो' और 'मैं तारे' रिलीज़ करने के बाद अब 'नोटबुक' का एक अन्य गाना रिलीज़ किया जा रहा है, जिसका टाइटल है 'सफर'।</b></p><img src="https://navbharattimes.indiatimes.com/thumb/msid-68527062,width-650,resizemode-4/weather.jpg" width="500" height="600"><p>Taiyar ho jao, banne musafir iss #Safar par! Get ready, the 5th song of #Notebook sung by @_MohitChauhan, coming to… https://t.co/sRgKkf6dgK — Salman Khan Films (@SKFilmsOfficial) 1553232600000
'नोटबुक' के मेकर्स अपनी फिल्म के लिए उत्सुकता बनाए रखने के लिए कोई कसर बाकी नहीं छोड़ रहे हैं। बीते कुछ दिनों में इस फिल्म के गाने 'नई लगदा', 'लैला', 'बुमरो' और 'मैं तारे' रिलीज़ करने के बाद अब इस फिल्म का एक अन्य गाना रिलीज़ किया जा रहा है। इस गाने का टाइटल है 'सफर' और इसे 23 मार्च को रिलीज़ किया जाएगा।फिल्म के मेकर्स ने एक ट्वीट के ज़रिए इसकी जानकारी दी। ट्वीट था - तैयार हो जाओ, बनने मुसाफिर इस सफर पर।'विशाल मिश्रा द्वारा कंपोज किए गए इस गाने को प्रनूतन बहल और ज़हीर इकबाल पर फिल्माया गया है। कहा जा रहा है इस गाने में प्रनूतन और ज़हीर की इंटेस केमिस्ट्री देखने को मिलेगी। इस गाने को मोहित चौहान ने गाया है।'नोटबुक' सलमान खान के होम प्रॉडक्शन 'सलमान खान फिल्म्स' के बैनर तले बनी है। इस फिल्म के ज़रिए प्रनूतन और ज़हीर अपना बॉलिवुड डेब्यू कर रहे हैं। फिल्म की कहानी दो टीचर्स की है जो एक-दूसरे को देखे बिना ही प्यार में पड़ जाते हैं। कुछ वक्त पहले फिल्म का ट्रेलर रिलीज़ किया गया, जिसे लोगों ने काफी पसंद किया। यह फिल्म 29 मार्च को सिनेमाघरों में दस्तक देगी।</p><a href='../../../Output/output.html'> Back to Output page </a> </body></html>