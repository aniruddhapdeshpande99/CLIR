<!DOCTYPE html><html><body><h1>Sidharth Malhotra थे रोहित बल के शो स्टॉपर, रैम्प पर मॉडलों के बीच पहुंच गया डॉगी</h1><p><b>Authors : </b>No Author Specified</p><p><b>Published on : </b>18&#47;01&#47;2019, 10&#58;58&#58;25</p><p><b>Bollywood News: पिछले दिनों फैशन डिज़ाइन रोहित बल के शो में सिद्धार्थ मल्होत्रा शो स्टॉपर के रूप में पहुंचे, जहां मंच पर सबका ध्यान खींच लिया एक डॉगी ने, जो मॉडलों के साथ मंच पर दिखा।</b></p><img src="https://navbharattimes.indiatimes.com/thumb/msid-67575289,width-650,resizemode-4/weather.jpg" width="500" height="600"><p>डिज़ाइनर रोहित बल (Rohit Bal) के फैशन शो में रैंप वॉक करते नजर आए सिद्धार्थ मल्होत्रा Sidharth Malhotra ) । हालांकि, यह रैंप वॉक जिसकी वजह से अभी चर्चा में है वह सिद्धार्थ मल्होत्रा नहीं बल्कि रैंप पर पहुंचा एक डॉगी है। बता दें कि रोहित के इस शो के शो स्टॉपर बने थे सिद्धार्थ और डायना पेंटी और दोनों उनके डिज़ाइनर कपड़ों में काफी जंच रहे थे।दरअसल इस शो का एक विडियो इंटरनेट पर काफी वायरल हो रहा है, जिसमें मॉडलों के सामने एक डॉगी खड़ा नजर आ रहा है। रैम्प पर ढेर सारी खूबसूरत मॉडल मौजूद थीं, सारे कैमरे और दर्शकों की नजरें मंच पर खड़ी इन हसीनाओं पर थीं कि अचानक उन मॉडलों के बीच से एक डॉगी मंच पर सामने आकर खड़ा हो गया। फिर तो इन मॉडलों से सबका अटेंशन हट गया और इस डॉगी पर जा टिका। इतना ही नहीं, उस डॉग को देखकर ऐसा ही लग रहा था जैसे वह भी कैमरे के सामने पोज़ देने की कोशिश कर रहा हो और समझने की कोशिश कर रहा हो कि आखिर यहां हो क्या रहा है।रैम्प पर स्माइल के साथ सिद्धार्थ मल्होत्रा ने एंट्री मारी और रोहित के ब्लैक अटायर में वह काफी हैंडसम लग रहे थे, लेकिन देखते ही देखते इस डॉगी ने सबका ध्यान अपनी तरफ खींच लिया, जो मंच पर इधर-उधर घूमता रहा। इसके बाद किसी ने उसे रैम्प से निकालकर बाहर किया। हालांकि, सिद्धार्थ और वहां मौजूद मॉडलों ने इस सिचुएशन की बखूबी हैंडल किया।चाहे जो भी हो, इस विडियो को देखकर हंसी रोक पाना काफी मुश्किल है और मॉडलों ही नहीं दर्शकों के लिए भी यह एक यादगार रैम्प रहेगा। वर्कफ्रंट की बात करें तो सिद्धाप्थ की अगली फिल्म है 'जबरिया जोड़ी', जिसमें उनके साथ नजर आएंगी परिणीति चोपड़ा।</p><a href='../../../Output/output.html'> Back to Output page </a> </body></html>