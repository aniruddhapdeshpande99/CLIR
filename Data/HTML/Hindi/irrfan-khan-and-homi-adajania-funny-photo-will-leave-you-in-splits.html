<!DOCTYPE html><html><body><h1>'अंग्रेजी मीडियम': Irrfan Khan का फोटो देख रोक न पाएंगे हंसी</h1><p><b>Authors : </b>No Author Specified</p><p><b>Published on : </b>30&#47;04&#47;2019, 13&#58;10&#58;19</p><p><b>Bollywood News: इरफान खान और होमी अदजानिया इन दिनों फिल्म 'अंग्रेजी मीडियम' की शूटिंग में बिजी हैं। इस दौरान दोनों शूटिंग इंजॉय करते हुए काफी मस्ती कर रहे हैं।</b></p><img src="https://navbharattimes.indiatimes.com/thumb/msid-69110486,width-650,resizemode-4/weather.jpg" width="500" height="600"><p>ऐक्टर इरफान खान लंबे इलाज के बाद आखिरकार फिर से फिल्म सेट पर लौट आए हैं। वह इन दिनों फिल्म ' अंग्रेजी मीडियम ' की शूटिंग में बिजी हैं। काफी टाइम बाद शूटिंग के एक्सपीरियंस से गुजर रहे इरफान इस समय को काफी इंजॉय कर रहे हैं जो सेट से सामने आ रही तस्वीरों में साफ देखा जा सकता है।फिल्म के डायरेक्टर होमी अदजानिया ने शूटिंग के दौरान की एक तस्वीर हाल ही में इंस्टाग्राम पर शेयर की, जिसमें वह और इरफान नजर आ रहे हैं। इस फ्रेम में दोनों सिर पर हाथ रखे हुए हैं और उनके चेहरों के पास स्पीच बबल बने हुए हैं जिनमें इनके फनी थॉट्स शेयर किए गए हैं।होमी अदजानिया के बबल में लिखा है 'आखिरकार हम दोनों सेम पेज पर आ गए हैं', इस सवाल पर इरफान सोचते हैं 'यह आखिर किस किताब की बात कर रहे हैं?'बता दें कि, 'अंग्रेजी मीडियम' को 'हिन्दी मीडियम' के रिलीज के कुछ समय बाद ही बनाया जाना था, लेकिन इरफान की अचानक तबीयत खराब होने और गंभीर बीमारी के चपेट में आने के कारण फिल्म की शूट को टाल दिया गया। होमी अदजानिया का कहना था कि वह शूट इरफान के साथ ही शुरू करेंगे।इस फिल्म में अब इरफान के साथ ही राधिका मदन और करीना कपूर के नाम भी फाइनल हो गए हैं। राधिका जहां इरफान की बेटी का किरदार निभाएंगी वहीं करीना पुलिसवाली के रोल में दिखेंगी।</p><a href='../../../Output/output.html'> Back to Output page </a> </body></html>