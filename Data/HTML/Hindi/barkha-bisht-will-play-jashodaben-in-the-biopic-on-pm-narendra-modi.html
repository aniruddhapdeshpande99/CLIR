<!DOCTYPE html><html><body><h1>पीएम मोदी की बायॉपिक में जसोदाबेन बनेंगी बरखा बिष्ट</h1><p><b>Authors : </b>No Author Specified</p><p><b>Published on : </b>11&#47;02&#47;2019, 08&#58;42&#58;06</p><p><b>Bollywood News: पिछले दिनों इस बात की घोषणा हुई थी कि प्रधानमंत्री नरेंद्र मोदी की बायॉबिक बनाई जा रही है जिसमें मोदी की भूमिका ऐक्टर विवेक ओबेरॉय निभाने जा रहे हैं। अब यह भी पता चल गया है कि फिल्म में नरेंद्र मोदी की पत्नी जसोदाबेन का किरदार कौन निभाने जा रहा है।</b></p><img src="https://navbharattimes.indiatimes.com/thumb/msid-67435914,width-650,resizemode-4/weather.jpg" width="500" height="600"><p>बरखा बिष्ट निभाएंगी जसोदाबेन का किरदार
X
में पॉलिटिकल लीडर्स पर दो बनीं बायॉपिक रिलीज हुईं और इन्हें आलोचकों ने काफी सराहा। पहले पूर्व पीएम डॉक्टर मनमोहन सिंह पर 'द ऐक्सिडेंटल प्राइम मिनिस्टर' और उसके बाद शिव सेना प्रमुख बाल ठाकरे की जिंदगी के ऊपर 'ठाकरे' रिलीज हुई। अब इस साल वर्तमान प्रधानमंत्री नरेंद्र मोदी की बायॉपिक भी रिलीज होने जा रही है।अब यह बात तो सभी को पता है कि पीएम मोदी के किरदार में इस बार विवेक ओबेरॉय नजर आएंगे। अब लोग इस बात का अंदाजा लगा रहे हैं कि फिल्म में बाकी के किरदार कौन-कौन से कलाकार निभाने जा रहे हैं। हाल में यह खबर सामने आई है कि फिल्म में पीएम की पत्नी जसोदाबेन का किरदार ऐक्ट्रेस बरखा बिष्ट निभाने जा रही हैं।इस बारे में बात करते हुए बरखा ने कहा, 'इस फिल्म के लिए हम अहमदाबाद में शूट करेंगे और मैंने इस बारे में काफी पढ़ना शुरू कर दिया है। यह रोल काफी चैलेंजिंग है क्योंकि जसोदाबेन के बारे में लोग बहुत ही कम जानते हैं।' बता दें कि अहमदाबाद बरखा के लिए कोई नया शहर नहीं है। उनके पति इंद्रनील सेनगुप्ता अहमदाबाद के ही रहने वाले हैं।शहर के बारे में बरखा ने कहा, 'अहमदाबाद मेरे लिए नया नहीं है। मैं पहले भी कई बार यहां आ चुकी हूं। मुझे इस रोल के लिए गुजराती तरीके से बोलना सीखना पड़ेगा। इस कैरक्टर में आपको कई शेड्स देखने को मिलेंगे। मैं अभी केवल इतना ही कह सकती हूं कि इस फिल्म से जुड़कर मुझे बहुत गर्व है।'</p><a href='../../../Output/output.html'> Back to Output page </a> </body></html>