<!DOCTYPE html><html><body><h1>हॉरर फिल्म में दिखेंगे विकी कौशल और भूमि पेडनेकर</h1><p><b>Authors : </b>No Author Specified</p><p><b>Published on : </b>20&#47;01&#47;2019, 08&#58;16&#58;57</p><p><b>Bollywood News: फिलहाल फिल्म का नाम तय नहीं है लेकिन इसका निर्देशन डायरेक्टर शशांक खेतान के असिस्टेंट डायरेक्टर भानुप्रताप सिंह कर रहे हैं। सूत्रों के मुताबिक, विकी मुंबई में महीनेभर से चुपचाप इसकी शूटिंग कर रहे हैं।</b></p><img src="https://navbharattimes.indiatimes.com/thumb/msid-67607942,width-650,resizemode-4/weather.jpg" width="500" height="600"><p>X
जंगली पिक्चर्स की फिल्म 'राजी' में दमदार भूमिका निभा चुके विकी कौशल अब करण जौहर के नए प्रॉजेक्ट में दिखाई देंगे। बताया जा रहा है कि यह एक हॉरर फिल्म है जिसकी कहानी किसी जहाज के बारे में होगी।फिलहाल फिल्म का नाम तय नहीं है लेकिन इसका निर्देशन डायरेक्टर शशांक खेतान के असिस्टेंट डायरेक्टर भानुप्रताप सिंह कर रहे हैं। सूत्रों के मुताबिक, विकी मुंबई में महीनेभर से चुपचाप इसकी शूटिंग कर रहे हैं और इसका काफी सारा हिस्सा शूट किया जा चुका है।फिल्म में ऐक्‍ट्रेस भूमि पेडनेकर भी होंगी। उन्हें भी अगले कुछ दिन इस फिल्म की शूटिंग करनी है। बताया गया है कि विकी और भूमि करीब 15 दिन तक इसकी शूटिंग करेंगे।यह फिल्म उन हॉरर फिल्मों जैसी नहीं होगी जो हॉन्टेड हाउस को लेकर बनती हैं। यह एक जहाज की कहानी है जो तट पर पड़ा है। फिल्म की शूटिंग अगले कुछ महीनों में खत्म भी होने वाली है। उम्मीद है कि इसे इसी साल रिलीज भी कर दिया जाए।सूत्रों का कहना है कि यह फिल्म अपने जॉनर की फिल्मों से इसलिए भी अलग है क्योंकि इसमें वीएफएक्स का असर कम होगा। इसे बैकग्राउंड म्यूजिक और इनोवेटिव सिनेमेटोग्राफी से डरावना बनाया जाएगा। फिल्म को कम बजट में बनाया जा रहा है, यहां तक की पोस्ट प्रॉडक्शन में भी ज्यादा वक्त नहीं लगने वाला है।</p><a href='../../../Output/output.html'> Back to Output page </a> </body></html>