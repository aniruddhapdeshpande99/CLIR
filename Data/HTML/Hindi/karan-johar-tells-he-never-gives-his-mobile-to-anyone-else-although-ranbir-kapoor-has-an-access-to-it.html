<!DOCTYPE html><html><body><h1>रणबीर के अलावा और किसी को मोबाइल नहीं देते करण जौहर, बताई वजह</h1><p><b>Authors : </b>No Author Specified</p><p><b>Published on : </b>16&#47;03&#47;2019, 08&#58;05&#58;16</p><p><b>Bollywood News: करण जौहर ने हाल ही में राज खोला कि वह अपने फोन को और किसी को भी नहीं देते हैं, हालांकि, रणबीर कपूर को ऐसा करने की इजाजत है।</b></p><img src="https://navbharattimes.indiatimes.com/thumb/msid-68269938,width-650,resizemode-4/weather.jpg" width="500" height="600"><p>सलमान खान और करण जौहर की बॉक्स ऑफिस पर भिड़ंत?
X
फिल्ममेकर करण जौहर फैशन के मामले में हर लेटेस्ट अपडेट रखने के साथ ही टेक्नॉलजी के मामले में भी हमेशा आगे रहते हैं। वह अपने मोबाइल को हमेशा अपने साथ रखते हैं और कभी उसे किसी और को नहीं देते। इसके पीछे क्या वजह है इस बारे में उन्होंने हाल ही में बात की।रिपोर्ट्स के मुताबिक, अरबाज खान के चैट शो में बात करने के दौरान करण जौहर ने बताया कि वह कभी भी अपना मोबाइल किसी और को नहीं देते। उन्होंने कहा कि उनके फोन में काफी कुछ चलता रहता है, इस वजह से वह उसे दूसरों से दूर ही रखते हैं।करण जौहर ने आगे बताया कि सिर्फ रणबीर कपूर को ही उनके मोबाइल का पासवर्ड पता है और वह ही उसे ओपन कर चेक कर सकते हैं।बता दें कि, करण जौहर के चैट शो कॉफी विद करण 6 के एक एपिसोड में जब आलिया भट्ट और दीपिका पादुकोण मेहमान बनकर पहुंची थीं तब भी इस टॉपिक पर बात की गई थी। इस दौरान आलिया और दीपिका दोनों ने करण को टीज करते हुए कहा था कि करण को मजा आता है जब रणबीर उनसे फोन लेकर उसे चेक करते हैं और गॉसिप करते हैं।वैसे रणबीर कपूर जल्द ही करण जौहर के प्रॉडक्शन में बन रही अयान मुखर्जी की फिल्म 'ब्रह्मास्त्र' में नजर आने वाले हैं। इस फिल्म से जुड़े कई स्टिल्स और पोस्टर सामने आ चुके हैं जिन्हें दर्शकों से अच्छा रिस्पॉन्स मिला है। फिल्म 'ब्रह्मास्त्र' को दिसंबर में क्रिसमस के मौके पर रिलीज किया जाएगा।</p><a href='../../../Output/output.html'> Back to Output page </a> </body></html>