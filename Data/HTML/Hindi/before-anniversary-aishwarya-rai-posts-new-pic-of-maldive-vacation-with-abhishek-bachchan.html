<!DOCTYPE html><html><body><h1>ऐनिवर्सरी से पहले मालदीव से Aishwarya Rai Bachchan ने शेयर की तस्वीर</h1><p><b>Authors : </b>No Author Specified</p><p><b>Published on : </b>19&#47;04&#47;2019, 12&#58;21&#58;38</p><p><b>Bollywood News: ऐश्वर्या राय बच्चन और अभिषेक बच्चन की शादी को अब 12 साल हो जाएंगे और अपनी ऐनिवर्सरी सेलिब्रेट करने के लिए दोनों मालदीव पहुंच चुके हैं। ऐश्वर्या ने इंस्टाग्राम पर वहां से एक तस्वीर शेयर की है।</b></p><img src="https://navbharattimes.indiatimes.com/thumb/msid-68950984,width-650,resizemode-4/weather.jpg" width="500" height="600"><p>View this post on Instagram Maldives A post shared by AishwaryaRaiBachchan (@aishwaryaraibachchan_arb) on Apr 18, 2019 at 10:01pm PDT
X
यूं तो बर्थडे या ऐनिवर्सरी जैसे मौके पार्टी का बहाना होते हैं, लेकिन इस मामले में बच्चन फैमिली जरा हटकर है। वे अक्सर अपने ऐसे खास दिनों का सेलिब्रेशन चकाचौंध से दूर कहीं अकेले में करना पसंद करते हैं। बॉलिवुड के बेहतरीन कपल में से एक ऐश्वर्या राय बच्चन और अभिषेक बच्चन की शादी को अब 12 साल हो जाएंगे और इस स्पेशल डे को भीड़ से दूर दोनों बड़े ही स्पेशल अंदाज़ में मनाने की तैयारी में हैं। अपनी ऐनिवर्सरी सेलिब्रेट करने के लिए ऐश और अभिषेक फिल्मी सितारों के चहेते डेस्टिनेशंस में से एक मालदीव पहुंचे हैं।ऐश्वर्या राय ने अपने इंस्टाग्राम पर एक तस्वीर शेयर कर इसकी जानकारी दी है। इस तस्वीर में बादलों को चूमता नीला समंदर, नीला पूल और नारियल के कुछ पेड़ नजर आ रहे हैं और सबकुछ बिल्कुल शांत सा दिख रहा है। इस तस्वीर के साथ उन्होंने लव और स्टार इमोजी के साथ सिर्फ मालदीव लिखा है।पिछले ही दिनों बेटी आराध्या के साथ अभि और ऐश एयरपोर्ट पर दिखे थे और तभी से उनके वकेशन को लेकर चर्चा शुरू हो गई थी। वैसे तो ऐश्वर्या अक्सर सोशल मीडिया पर किसी न किसी इवेंट की तस्वीरें फैन्स के साथ शेयर करती रहती हैं। उम्मीद है कि अपने इस खास ऐनिवर्सरी सेलिब्रेशन की तस्वीरें भी वह फैन्स के साथ जरूर शेयर करेंगी। बता दें कि 20 अप्रैल 2007 को ऐश्वर्या और अभिषेक ने शादी रचाई थी।बता दें कि ठीक इसी जगह की तस्वीर मलाइका ने भी शेयर की थी, जब वह पिछले दिनों अर्जुन कपूर और अपनी गर्ल्स गैंग के साथ यहां पार्टी मनाने पहुंची थीं।मिस वर्ल्ड रह चुकीं ऐश्वर्या राय बच्चन ने अपने एक इंटरव्यू में कह चुकी हैं, 'जब मेरी शादी हुई तो मुझे यह दिलचस्प लगा कि सबकुछ पहले जैसा ही था। स्क्रिप्ट पर बातचीत, बिजनस मीटिंग आदि सब पहले की तरह था। मैं ये सबकुछ पहले जैसा ही चलने देना चाहती थी।'</p><a href='../../../Output/output.html'> Back to Output page </a> </body></html>