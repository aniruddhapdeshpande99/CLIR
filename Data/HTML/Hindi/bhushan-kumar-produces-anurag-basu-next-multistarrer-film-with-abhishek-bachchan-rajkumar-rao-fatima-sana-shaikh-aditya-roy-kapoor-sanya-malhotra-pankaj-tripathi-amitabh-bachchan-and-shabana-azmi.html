<!DOCTYPE html><html><body><h1>अनुराग बासु का बड़ा धमाका: बना रहे हैं मल्टीस्टारर बिग बजट फिल्म</h1><p><b>Authors : </b>No Author Specified</p><p><b>Published on : </b>22&#47;01&#47;2019, 13&#58;11&#58;41</p><p><b>Bollywood News: 'जग्गा जासूस' की असफलता के बाद चुपचाप बैठे निर्देशक अनुराग बासु ने अब बड़ा धमाका किया है... अनुराग पिछले काफी समय से एक मल्टीस्टारर फिल्म की शूटिंग कर रहे हैं... निर्माता भूषण कुमार ने अनुराग की इस धमाके की घोषणा की है...</b></p><img src="https://navbharattimes.indiatimes.com/thumb/msid-67637703,width-650,resizemode-4/weather.jpg" width="500" height="600"><p>Stellar cast & a master storyteller! My pleasure to be producing @basuanurag's next. All the best team… https://t.co/T3pyldJ2QL — BhushanKumar (@itsBhushanKumar) 1548133504000
X
नसीरुद्दीन के समर्थन में शबाना, कहा- आलोचना पर इतना शोर क्यों?
X
पिछले काफी समय से एक मल्टीस्टारर बिग बजट फिल्म बनाने की तैयारी में जुटे थे। कहानी और स्क्रीनप्ले पूरा करने के बाद वह फिल्म की कास्टिंग के लिए कई सितारों से मुलाकात कर रहे थे। लगभग इस समय काम कर रहे सभी यंग ऐक्टर्स से मीटिंग के बाद अनुराग ने अपनी फिल्म की स्टारकास्ट का खुलासा किया है। हालांकि अभी भी कई महत्वपूर्ण किरदारों की कास्टिंग के बारे में अनुराग ने गोपनीयता बनाकर रखी है।अनुराग की इस अनटाइटल फिल्म में अब तक अभिषेक बच्चन, राजकुमार राव, फातिमा सना शेख, पंकज त्रिपाठी, सान्या मल्होत्रा और आदित्य रॉय कपूर को फाइनल कर दिया गया है। इस मल्टीस्टारर ऐक्शन-कॉमिडी और ड्रामा-इमोशनल से भरी इस फिल्म में इंडियन मेट्रो शहर की चार अलग-अलग कहानियां हैं। खबर है कि अनुराग की एक कहानी एक सीनियर जोड़े की है और इसके लिए उन्होंने अमिताभ बच्चन और शबाना आजमी को फाइनल कर लिया है, हालांकि अनुराग ने अमिताभ और शबाना की जोड़ी पर चुप्पी साध रखी है।'जग्गा जासूस' की असफलता के बाद अनुराग ने एक चीज अच्छी तरह सीख ली थी कि कभी भी अपने फिल्म की शूटिंग और रिलीज़ डेट का पत्ता दुनिया के सामने तभी खोलें, जब सब कुछ फाइनल हो जाए। असल में अनुराग को लगता है 'जग्गा जासूस' के फ्लॉप होने की वजह तीन से चार साल की लेट-लतीफी की चर्चा का होना भी है। इसलिए अब अनुराग किसी भी फिल्म की शूटिंग की कोई घोषणा खुलकर नहीं कर रहे हैं। अनुराग इस बात से डरे हुए हैं कि कभी किसी वजह से फिल्म डिले हो गई तो फिल्म के लिए लोगों का उत्साह कम हो जाएगा। यही वजह है कि अनुराग अबतक अपनी फिल्म का टाइटल भी किसी के सामने नहीं ला रहे हैं।हालांकि अब अनुराग को टी-सीरीज और भूषण कुमार जैसे प्रड्यूसर मिल गए हैं और भूषण कुमार ने अनुराग की इस मल्टीस्टारर फिल्म की घोषणा करते हुए कहा, 'अनुराग कहानी सुनाने वाले मास्टर है। वह अपनी फिल्मों के जरिए मैजिक करते हैं। मुझे बेहद खुशी है कि अब हम साथ काम कर रहे हैं। फिल्म के किरदारों की तरह ही कास्टिंग भी बेहतरीन है।'अनुराग बासु ने कहा, 'खुशी है कि मुझे भूषण कुमार जैसे निर्माता के साथ काम करने का मौका मिल रहा है। यह पहली बार है, जब हम साथ में काम कर रहे हैं। फिल्म में हमारी कास्टिंग नई जनरेशन की है। फिल्म के संगीत के लिए मैं हमेशा अपने दोस्त प्रीतम पर भरोसा करता हूं। इस बार भी वह हमारी फिल्म को संगीत से सजाएंगे।'अनुराग ने इस फिल्म की कुछ शूटिंग अभिषेक बच्चन के साथ मुंबई और कोलकाता में शूट कर लिया है। इन दिनों वह फिल्म भोपाल में राजकुमार राव और फातिमा सना शेख के साथ फिल्म का दूसरा शेड्यूल पूरा करने में बिजी हैं।</p><a href='../../../Output/output.html'> Back to Output page </a> </body></html>