<!DOCTYPE html><html><body><h1>पीएम मोदी बायॉपिक के प्रड्यूसर ने पूछा- वे क्‍यों डरे हुए हैं?</h1><p><b>Authors : </b>No Author Specified</p><p><b>Published on : </b>11&#47;04&#47;2019, 19&#58;19&#58;30</p><p><b>Bollywood News: पहले इस फिल्‍म को इसी हफ्ते रिलीज होना था लेकिन इलेक्‍शन कमीशन ने फिलहाल फिल्‍म की रिलीज को रोक दिया है। चुनाव आयोग ने बायॉपिक की स्क्रीनिंग पर चुनाव आचार संहिता लागू होने का हवाला देते हुए रोक लगाई है।</b></p><img src="https://navbharattimes.indiatimes.com/thumb/msid-68835890,width-650,resizemode-4/weather.jpg" width="500" height="600"><p>X
उमंग कुमार की फिल्‍म ' पीएम नरेंद्र मोदी ' लंबे वक्‍त से चर्चा में बनी हुई है। यह चर्चा इसलिए भी है कि प्रधानमंत्री नरेंद्र मोदी के कार्यकाल के दौरान ही उन पर बेस्‍ड यह बायॉपिक शूट हुई है।पहले इस फिल्‍म को इसी हफ्ते रिलीज होना था लेकिन इलेक्‍शन कमीशन ने फिलहाल फिल्‍म की रिलीज को रोक दिया है। फिल्‍म के प्रड्यूसर संदीप सिंह ने अपने हालिया बयान में कहा, 'फिल्‍म से वोटर्स बीजेपी और पीएम मोदी के लिए प्रभावित नहीं होंगे। अगर ऐसा है तो क्‍यों नहीं सारी पार्टियां कैंपेनिंग रोक देती हैं और वोटर्स को प्रभावित करने के लिए फिल्‍में ही बनाती हैं?'अपनी फिल्‍मों की स्‍टाइल पर बात करते हुए उन्‍होंने कहा, 'यह बहुत सिंपल है। यह प्रड्यूसर की जॉब है। मुझे एक कहानी पसंद आई। जब मुझे अलीगढ़ की स्‍टोरी पसंद आई तो किसी ने सवाल नहीं उठाए। जब मुझे मैरीकॉम की, सरबजीत की स्‍टोरी पसंद आई तो किसी ने सवाल नहीं उठाए तो इसी फिल्‍म को लेकर इतना बवाल क्‍यों?'संदीप सिंह ने आगे कहा, 'क्‍यों वे डरे हुए हैं? क्‍यों उन्‍हें देश और राज्‍य के लिए किए गए अपने काम को लेकर विश्‍वास नहीं है? उन्‍हें उसी की चिंता है, फिल्‍म की नहीं।'बता दें, चुनाव आयोग ने पीएम मोदी की बायॉपिक की स्क्रीनिंग पर चुनाव आचार संहिता लागू होने का हवाला देते हुए रोक लगाई है। आयोग ने 10 अप्रैल को अपने आदेश में कहा कि चुनाव के दौरान ऐसी किसी फिल्म के प्रदर्शन की इजाजत नहीं दी जा सकती है जो किसी राजनीतिक दल या राजनेता के चुनावी हितों के उद्देश्य को पूरा करती हो।विपक्षी दलों की शिकायत पर आयोग ने फिल्‍म के प्रदर्शन की अनुमति नहीं दी है। शिकायत में कहा गया है कि मोदी पर आधारित बायॉपिक को चुनाव के दौरान प्रदर्शित करने का मकसद बीजेपी को चुनावी फायदा पहुंचाना है, इसलिए चुनाव के दौरान इसके प्रदर्शन की अनुमति देने से चुनाव आचार संहिता का स्पष्ट उल्लंघन होगा।</p><a href='../../../Output/output.html'> Back to Output page </a> </body></html>