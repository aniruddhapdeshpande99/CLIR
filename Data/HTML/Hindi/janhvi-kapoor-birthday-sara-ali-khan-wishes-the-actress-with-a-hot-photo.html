<!DOCTYPE html><html><body><h1>Happy Birthday Janhvi Kapoor: Sara Ali Khan Wishes Janhvi Kapoor With A Hot Photo - जाह्नवी कपूर के बर्थडे पर सारा अली खान ने हॉट फोटो के साथ किया विश</h1><p><b>Authors : </b>No Author Specified</p><p><b>Published on : </b>06&#47;03&#47;2019, 13&#58;23&#58;36</p><p><b>Bollywood News: सारा अली खान ने बर्थडे गर्ल जाह्नवी कपूर को बड़े ही खास अंदाज में विश किया है। उन्होंने इंस्टाग्राम पर फोटो शेयर कर खास दिन की बधाई दी।</b></p><img src="https://navbharattimes.indiatimes.com/thumb/msid-68287373,width-650,resizemode-4/weather.jpg" width="500" height="600"><p>आज बॉलिवुड ऐक्ट्रेस जाह्नवी कपूर 22 साल की हो गईं। आइए, इस मौके पर देखें उनके बचपन की कुछ अनदेखी तस्वीरें। (All Pics: khushi.kapoorr and janhvikapoor instagram)
ऐक्ट्रेस श्रीदेवी और प्रड्यूसर बोनी कपूर की बेटी जाह्नवी ने करण जौहर की प्रॉडक्शन फिल्म 'धड़क' से बॉलिवुड डेब्यू किया।
जाह्नवी ने मुंबई स्थित धीरूभाई अंबानी इंटरनैशनल स्कूल से अपनी स्कूली पढ़ाई पूरी की।
इसके बाद साल 2015 में कैलिफोर्निया गईं, जहां Lee Strasberg Theatre and Film Institute से उन्होंने ऐक्टिंग का कोर्स किया।
कहते हैं सबसे पहले उन्हें एक फिल्म ऑफर हुआ, जो साउथ इंडियन सुपरस्टार महेश बाबू के ऑपोज़िट था और इस रोल के लिए जाह्नवी ने इनकार कर दिया।
जाह्नवी को अपनी मां की फिल्म 'सदमा' काफी पसंद आया था। उन्होंने बताया था कि तब वह केवल 8-9 साल की थीं, जब उनकी यह फिल्म देखी और तब दो दिनों तक गुस्से में उन्होंने अपनी मां से बात नहीं की, क्योंकि फिल्म में श्रीदेवी की वजह से कमल हासन काफी रोते हैं। जाह्नवी को इस बात का गुस्सा था कि फिल्म के अंत में श्रीदेवी कमल हासन को पहचान नहीं पाई थीं।
जाह्नवी ने यह भी बताया है कि सदमा के अलावा उन्हें अपनी मां की बाकी फिल्मों को देखने में दिक्कत होती थी, क्योंकि हर फिल्म में उन्हें रुलाया जाता था।
ऐक्टिंग में जाने से पहले श्रीदेवी ने जाह्नवी को काफी बड़ी सीख दी। उन्होंने जाह्नवी को हमेशा सिखाया, एक अच्छा ऐक्टर बनने के लिए एक बहुत अच्छा इंसान होना बहुत जरूरी है।
खुशी को प्यार करतीं जाह्नवी कपूर।
श्रीदेवी हमेशा चाहती थीं कि जाह्नवी अपनी जगह खुद बनाए। जाह्नवी का कहना है, 'अगर मम्मी मुझे कोई सलाह देतीं तो शायद मैं उनकी तरह ऐक्टिंग करने की कोशिश करती और यह काम के प्रति ईमानदारी नहीं होती। वह हमेशा कहती थीं कि किसी कैरक्टर को महसूस करके जियो, ऐक्टिंग मत करो।'
बोनी कपूर की लाड़ली बेटी जाह्नवी कपूर का आज बर्थडे है। फिल्म 'धड़क' से इंडस्ट्री में पैर जमाने वाली इस ऐक्ट्रेस को अपने खास दिन पर फैन्स के साथ ही बीटाउन सितारों से भी शुभकामनाएं मिल रही हैं। जाह्नवी की अच्छी दोस्त और उनकी कॉम्पिटिशन मानी जाने वाली सारा अली खान ने भी ऐक्ट्रेस को हॉट अंदाज में बर्थडे विश किया।सारा अली खान ने इंस्टाग्राम स्टोरी पर एक फोटो शेयर किया है जिसमें वह डीप वी नेक वाइट शॉर्ट ड्रेस में दिखाई दे रही हैं और उनके साथ खड़ी जाह्नवी ऑफ शोल्डर शॉर्ट ड्रेस में दिख रही हैं। दोनों का यह अवतार यकीनन सुपर हॉट है।इस हॉट तस्वीर को शेयर करने के साथ सारा ने जाह्नवी को बर्थडे विश करते हुए लिखा, 'जाह्नवी कपूर आपको बर्थडे की बहुत सारी शुभकामनाएं। आपका दिन शानदार रहे और आने वाला साल आपके लिए बेहतरीन रहे।'बता दें कि, जाह्नवी कपूर और सारा अली खान ने 2018 में बॉलिवुड में कदम रखा था। स्टारकिड्स होने के कारण दोनों पहले से ही दोस्त हैं और अक्सर साथ में हैंगआउट करते दिखते हैं। दोनों ने ही इंडस्ट्री में मजबूती से एंट्री मारी है, जिस वजह से उनके पास फिल्मों के ऑफर्स की भरमार है, जो उन्हें बिजी रखे हुए है।</p><a href='../../../Output/output.html'> Back to Output page </a> </body></html>