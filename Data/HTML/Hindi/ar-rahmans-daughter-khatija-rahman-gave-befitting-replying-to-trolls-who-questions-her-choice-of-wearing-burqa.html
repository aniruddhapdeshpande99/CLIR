<!DOCTYPE html><html><body><h1>एआर रहमान की बेटी ने बुर्के पर ट्रोल करने वालों को दिया करारा जवाब</h1><p><b>Authors : </b>No Author Specified</p><p><b>Published on : </b>07&#47;02&#47;2019, 19&#58;17&#58;15</p><p><b>Bollywood News: म्यूजिक कंपोजर एआर रहमान की बेटी खतीजा रहमान ने उनके बुर्का पहनने पर कॉमेंट करने वालों को मुंहतोड़ जवाब दिया है। उनके पिता ने भी जवाब में तस्वीर ट्वीट की है।</b></p><img src="https://navbharattimes.indiatimes.com/thumb/msid-67832690,width-650,resizemode-4/weather.jpg" width="500" height="600"><p>The precious ladies of my family Khatija ,Raheema and Sairaa with NitaAmbaniji #freedomtochoose https://t.co/H2DZePYOtA — A.R.Rahman (@arrahman) 1549479172000
म्यूजिक कंपोजर एआर रहमान ( AR Rahman ) की बेटी खतीजा रहमान ( Khatija Rahman )ने बुर्का पहनने पर सवाल उठाने वालों को मुंहतोड़ जवाब दिया है। उनके पिता ने भी जवाब में एक ट्वीट किया है।बता दें कि बीते दिनों फिल्म 'स्लमडॉग मिलियनेयर' फिल्म के 10 साल पूरे होने के जश्न में शामिल हुए थे। अनिल कपूर, गुलजार के साथ एआर रहमान भी थे। इस खास मौके पर रहमान के साथ उनकी बेटी खतीजा भी आईं। इवेंट के बाद उनका बुर्का पहनना चर्चा बन गया। बिना जानकारी के कई लोगों ने ऐसा मान लिया कि रहमान ने अपनी बेटी को चेहरा ढंकने के लिए फोर्स किया होगा।हालांकि मामला सुर्खियों में आने के बाद रहमान खुलासा किया कि यह उनकी बेटी का ही फैसला है। उन्होंने अपनी एक फैमिली फोटो भी शेयर की जिसके साथ कैप्शन दिया #Freedomtochooseवहीं रहमान की बेटी ने भी फेसबुक हैंडल पर यह बात साफ की कि सम्मान के साथ बुर्का पहनना उनका अपना फैसला है और इसके पीछे उनके पैरंट्स का कोई लेना-देना नहीं। उन्होंने ट्रोल्स को करारा जवाब देते हुए लिखा कि अपनी राय न बनाएं।उन्होंने लिखा, 'हाल ही में मैंने अपने पिता के साथ मंच साझा किया था और उन्हें बहुत अच्छा रिस्पॉन्स मिला जिसकी उन्हें उम्मीद नहीं थी। हालांकि कुछ कॉमेंट्स थे जिनमें लिखा था कि जो पोशाक मैंने पहनी थी उसे मेरे पिता ने जबरदस्ती पहनवाया था, ऐसे बयान डबल स्टैंडर्ड हैं। मैं बताना चाहती हूं कि जो कपड़े मैं पहनती हूं या जो जीवन में जो चीजें चुनती हूं उनसे मेरे माता-पिता का कोई लेना-देना नहीं है। यह नकाब पूरी सम्मान और स्वीकृति के साथ मेरी पसंद है।' उन्होंने यह भी लिखा कि वह समझदार और अडल्ट हैं जिसे जिंदगी के फैसले लेने आते हैं। उन्होंने लोगों से कहा कि बिना स्थिति को जाने राय न कायम न करें। #Freedomofchoice</p><a href='../../../Output/output.html'> Back to Output page </a> </body></html>