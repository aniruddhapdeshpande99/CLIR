<!DOCTYPE html><html><body><h1>ओमप्रकाश मेहरा की फिल्‍म में बॉक्‍सर के रोल में दिखेंगे फरहान</h1><p><b>Authors : </b>No Author Specified</p><p><b>Published on : </b>16&#47;01&#47;2019, 16&#58;02&#58;59</p><p><b>Bollywood News: यह फिल्‍म भी एक स्‍पॉर्ट्स ड्रामा होगी। फिल्‍म का टाइटल 'तूफान' रखा गया है और इसे फरहान और रितेश सिधवानी प्रड्यूस करेंगे।</b></p><img src="https://navbharattimes.indiatimes.com/thumb/msid-62431135,width-650,resizemode-4/weather.jpg" width="500" height="600"><p>देखें, गर्लफ्रेंड शिबानी दांडेकर के साथ पूल में कर रहे मस्ती कर रहे हैं फरहान अ...
X
2013 में आई सुपरहिट फिल्‍म 'भाग मिल्‍खा भाग' के बाद एक बार फिर फरहान अख्‍तर डायरेक्‍टर राकेश ओमप्रकाश मेहरा के साथ काम करने जा रहे हैं। यह फिल्‍म भी एक स्‍पॉर्ट्स ड्रामा होगी।फिल्‍म का टाइटल ' तूफान ' रखा गया है और इसमें फरहान एक बॉक्‍सर के रोल में नजर आएंगे। फिल्‍म को फरहान और रितेश सिधवानी प्रड्यूस करेंगे।फिल्‍म से जुड़े एक सूत्र ने बताया, 'यह बायॉपिक नहीं है। यह एक काल्‍पनिक कहानी है जिसे अंजुम राजाबली ने बुना है। जैसे ही फरहान ने फिल्‍म की कहानी सुनी, उन्‍हें इससे प्‍यार हो गया।'सूत्र के मुताबिक, 'राकेश ने तैयारियां शुरू कर दी हैं और फरहान भी बॉक्‍सिंग की काफी ट्रेनिंग लेंगे। उन्‍हें भी राकेश के साथ दोबारा काम करने का इंतजार है। फिल्‍म इस साल ही रोल हो सकती है।'इससे पहले 13 जून 2013 को हमारे सहयोगी मिरर ने ही बताया था कि 'भाग मिल्‍खा भाग' के लिए मेहरा ने फरहान के ट्रेनर समीर से उनकी बॉडी को 'फाइट क्‍लब' वाले ब्रैड पिट की तरह तैयार करने को कहा था। फिल्‍म में बेहतरीन बॉडी के लिए फरहान ने काफी मेहनत की थी। इस मेहनत का उन्‍हें फल भी मिला और ऐक्‍टर ने बेस्‍ट ऐक्‍टर का फिल्‍मफेयर अवॉर्ड जीता।</p><a href='../../../Output/output.html'> Back to Output page </a> </body></html>