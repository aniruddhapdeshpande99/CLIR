<!DOCTYPE html><html><body><h1>कंगना-रंगोली की बातों का आलिया ने यूं दिया जवाब</h1><p><b>Authors : </b>No Author Specified</p><p><b>Published on : </b>22&#47;04&#47;2019, 15&#58;27&#58;10</p><p><b>Bollywood News: एक इवेंट में आलिया से पूछा कंगना और रंगोली के बयानों के बारे में पूछा गया तो एक बार फिर उन्होंने अपनी पुरानी सहजता और विनम्रता का परिचय दिया। उन्होंने बेहद आसानी से इसपर अपनी बात रख दी।</b></p><img src="https://navbharattimes.indiatimes.com/thumb/msid-68989821,width-650,resizemode-4/weather.jpg" width="500" height="600"><p>दिनों कंगना रनौत ने आलिया भट्ट को लेकर काफी तीखे बयान दिए थे। आलिया को लेकर उनकी कड़वाहट लगातार देखने को मिल रही थी। कंगना के बयान जैसे कम थे कि उसमें उनकी बहन रंगोली भी कूद पड़ीं। आलिया ने हर बार कंगना की बातों का जवाब काफी सहजता से दिया। रंगोली की बातों पर वे चुप रहीं। इसी बीच ऐक्टर रणदीप हुड्डा ने उन्हें सपॉर्ट किया तो रंगोली उनपर भी फूट पड़ीं। अब इस बारे में पूछे जाने पर आलिया ने बताया कि इस मामले में वह आगे क्या करने वाली हैं।बता दें कि कंगना ने पहले आलिया को करण जौहर की कठपुतली बोला फिर राजनीति पर अपने विचार न रखने के लिए उनपर उंगली उठाई। हाल ही में उन्होंने फिल्म 'गली बॉय' में आलिया की परफॉर्मेंस को औसत कहते हुए कहा था कि उस परफॉर्मेंस से तुलना उनके लिए शर्मिंदगी भरी बात है। इसपर आलिया ने कहा था कि अगर उन्हें ऐसा लगता है तो हो सकता है कि इसकी कोई वजह हो। वह अगली बार और मेहनत करेंगी। आलिया के ऐसे जवाब ने फैन्स का दिल जीत लिया था।'हाइवे' में को-स्टार रह चुके रणदीप हुड्डा ने भी आलिया के ऐसे बर्ताव की तारीफ की थी। इसके बाद तो मामला और तीखा हो गया और कंगना की बहन रंगोली ने रणदीप को निशाना बनाया। एक इवेंट में आलिया से पूछा इसपर पूछा गया तो एक बार फिर उन्होंने उसी सहजता और विनम्रता का परिचय दिया। आलिया ने कहा कि उनका परिवार बहुत मजबूत और समझदार है। उन्होंने कहा, 'मुझे इसमें पड़ना ही नहीं है। मैं बस खुश रहना चाहती हूं। मैं पॉजिटिव रहना चाहती हूं और मेहनत से काम करना चाहती हूं। मैं हर रोज खुद में सुधार लाना चाहती हूं। लोग क्या कहें क्या न कहें, मुझे इसपर ध्यान नहीं देना चाहिए। हर किसी को अधिकार है कि वह जो कहना चाहते हैं, वह कहें। मैं बस चुप रहूंगी।'</p><a href='../../../Output/output.html'> Back to Output page </a> </body></html>