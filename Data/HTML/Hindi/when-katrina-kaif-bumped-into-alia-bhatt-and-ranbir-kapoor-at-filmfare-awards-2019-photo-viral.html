<!DOCTYPE html><html><body><h1>जब फिल्मफेयर अवॉर्ड्स में आलिया-रणबीर से टकरा गईं कटरीना कैफ</h1><p><b>Authors : </b>No Author Specified</p><p><b>Published on : </b>24&#47;03&#47;2019, 17&#58;47&#58;26</p><p><b>Bollywood News: कटरीना कैफ को अंदाजा भी नहीं होगा कि उनका सामना रणबीर और आलिया से इस तरह हो जाएगा। लेकिन जब यह सामना हुआ तो तीनों का रिऐक्शन देखने वाला था।</b></p><img src="https://navbharattimes.indiatimes.com/thumb/msid-68548773,width-650,resizemode-4/weather.jpg" width="500" height="600"><p>शनिवार रात हुए फिल्मफेयर अवॉर्ड्स में कई गजब नजारे देखने को मिले। एक तरफ जहां रणबीर कपूर अपनी एक्स यानी दीपिका पादुकोण और प्रेजेंट गर्लफ्रेंड आलिया भट्ट के साथ गपशप करते दिखे, तो वहीं वह रणवीर सिंह के साथ भी खूब मिंगल करते देखे। लेकिन इसी फंक्शन में कटरीना कैफ रणबीर और आलिया से टकरा गईं। उस वक्त मानो सभी की निगाहें उन्हीं पर ठहर गईं।फिल्मफेयर अवॉर्ड्स से एक फोटो इंटरनेट पर वायरल हो रही है, जिसमें आलिया और रणबीर साथ में बैठे हुए हैं और आलिया ने रणबीर का हाथ पकड़ा हुआ है। वहीं कटरीना उनके सामने से निकल रही हैं और दोनों को देखकर स्माइल कर रही हैं।बता दें कि आलिया को डेट करने से पहले रणबीर कटरीना को डेट कर रहे थे। दोनों का अफेयर कुछ सालों तक चला, लेकिन इसके बाद किसी वजह से ब्रेकअप हो गया। इसके बाद उनकी जिंदगी में आलिया की एंट्री हुई।हालांकि रणबीर और कटरीना के बीच जो कुछ भी हुआ, उसका असर दोनों की दोस्ती पर नहीं पड़ा। तभी तो कटरीना और रणबीर ने एक-दूसरे को हग किया और एक-दूसरे को विश किया। वहीं कटरीना की आलिया के साथ भी काफी अच्छी दोस्ती है।फिल्मफेयर अवॉर्ड्स में आलिया को फिल्म 'राजी' के लिए बेस्ट ऐक्ट्रेस का अवॉर्ड मिला, जबकि रणबीर को फिल्म 'संजू' के लिए बेस्ट ऐक्टर का अवॉर्ड मिला। अवॉर्ड जीतने के बाद आलिया ने थैंक्यू स्पीच दी, जिसमें उन्होंने रणबीर का जिक्र अपने स्पेशल वन के तौर पर किया और उन्हें आई लव यू कहकर अपने प्यार का इजहार किया।</p><a href='../../../Output/output.html'> Back to Output page </a> </body></html>