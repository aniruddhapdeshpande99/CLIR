<!DOCTYPE html><html><body><h1>'सुपर 30' विकास बहल की जगह अब फिल्म की कमान संभालेंगे अनुराग कश्यप!</h1><p><b>Authors : </b>No Author Specified</p><p><b>Published on : </b>12&#47;02&#47;2019, 08&#58;08&#58;18</p><p><b>Bollywood News: डायरेक्टर की कमी के कारण फिल्म 'सुपर 30' का पोस्ट प्रॉडक्शन रुक गया था। हालांकि, अब लगता है इस फिल्म की मुश्किलें खत्म होने वाली हैं।</b></p><img src="https://navbharattimes.indiatimes.com/thumb/msid-67951963,width-650,resizemode-4/weather.jpg" width="500" height="600"><p>सुपर 30: पोस्ट प्रोडक्शन कार्य में विकास बहल की भागीदारी से नाराज़ हैं राकेश रो...
X
आरोप लगने के बाद विकास बहल को फिल्म ' सुपर 30 ' से बाहर का रास्ता दिखा दिया गया था। इस फिल्म को जनवरी 2019 में रिलीज होना था, लेकिन बहल के बाहर होते ही पोस्ट प्रॉडक्शन रुक गया। अब खबरें हैं कि विकास की जगह अनुराग कश्यप इस फिल्म की कमान संभालेंगे।रिपोर्ट्स की मानें तो, अनुराग कश्यप ने हाल ही में खुद इसे लेकर बात की और यह जानकारी दी कि वह एक तरफ जहां अपनी फिल्म 'वुमनिया' शुरू करने वाले हैं तो वहीं दूसरी ओर वह 'सुपर 30' के पोस्ट प्रॉडक्शन की जिम्मेदारी भी संभालेंगे। इसके साथ ही उन्होंने यह भी कहा कि वह अपने काम के लिए किसी तरह का क्रेडिट नहीं लेना चाहेंगे।विकास बहल पर यौन शोषण के आरोप लगने के बाद फिल्म 'सुपर 30' के लीड स्टार रितिक रोशन ने तब तक फिल्म की शूट को आगे बढ़ाने से इनकार कर दिया था जब तक कि विकास बहल को बतौर डायरेक्टर मूवी से बाहर न कर दिया जाए।एक बार विकास बाहर हुए तो फिल्म को दूसरा डायरेक्टर मिलना मुश्किल हो गया। कहा जा रहा है कि रितिक खुद चाहते थे कि अनुराग कश्यप फिल्म के पोस्ट प्रॉडक्शन को संभालें। रिपोर्ट्स यह भी है कि फिल्म से जुड़ने से पहले अनुराग कश्यप ने विकास बहल से बात की थी और उनकी हामी के बाद ही वह 'सुपर 30' की जिम्मेदारी संभालने को तैयार हुए।</p><a href='../../../Output/output.html'> Back to Output page </a> </body></html>