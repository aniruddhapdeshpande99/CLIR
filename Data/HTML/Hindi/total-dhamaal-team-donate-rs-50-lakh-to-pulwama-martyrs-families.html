<!DOCTYPE html><html><body><h1>'टोटल धमाल' ने रिलीज़ से पहले दान किए पुलवामा में शहीदों के परिवार को 50 लाख रुपए</h1><p><b>Authors : </b>No Author Specified</p><p><b>Published on : </b>19&#47;02&#47;2019, 08&#58;40&#58;26</p><p><b>Bollywood News: फिल्म 'टोटल धमाल' इसी सप्ताह रिलीज़ होने जा रही है। पुलवामा अटैक से आहत फिल्म की टीम ने पाकिस्तान में इसे रिलीज़ नहीं करने की घोषणा की है और इस हमले में शहीद जवानों के परिवारों के लिए आर्थिक मदद का हाथ भी आगे बढ़ाया है।</b></p><img src="https://navbharattimes.indiatimes.com/thumb/msid-68057071,width-650,resizemode-4/weather.jpg" width="500" height="600"><p>X
X
फिल्म ' टोटल धमाल ' की टीम ने पुलवामा आतंकी हमले में शहीद हुए केंद्रीय रिजर्व पुलिस बल (सीआरपीएफ) जवानों के परिवारों के लिए 50 लाख रुपए की मदद दी है। इसके साथ ही इस फिल्म को पाकिस्तान में नहीं रिलीज़ करने की भी घोषणा की गई है।फिल्म से जुड़े एक प्रवक्ता ने कहा, 'फिल्म निर्माता और फिल्म के कलाकार पुलवामा शहीदों के परिवार की मदद करने के लिए एकसाथ आए हैं। भारतीय सैनिकों को इस घटना से गुजरते हुए देखना एक दुख की बात है और टीम उनके परिवारों के लिए अपना छोटा सा योगदान देना चाहती थी।'अभिनेता-निर्माता अजय देवगन ने सोमवार को अपनी फिल्म 'टोटल धमाल' को पाकिस्तान में रिलीज नहीं करने की घोषणा की। उन्होंने ट्वीट कर यह जानकारी दी। कुछ ऐसा ही ट्वीट फिल्म के अभिनेता रितेश देशमुख ने भी किया।यह फैसला पुलवामा हमले को देखते हुए लिया गया है जिसमें केंद्रीय रिजर्व पुलिस बल (सीआरपीएफ) के 49 जवान शहीद हो गए थे। 'टोटल धमाल' 22 फरवरी को रिलीज होगी।</p><a href='../../../Output/output.html'> Back to Output page </a> </body></html>