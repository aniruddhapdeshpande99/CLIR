<!DOCTYPE html><html><body><h1>ऐक्‍ट्रेस जया बच्‍चन ने बिना परमिशन फोटो लेने पर फैन की लगाई क्‍लास, वायरल हुआ विडियो</h1><p><b>Authors : </b>No Author Specified</p><p><b>Published on : </b>18&#47;03&#47;2019, 21&#58;04&#58;32</p><p><b>Bollywood News: बॉलिवुड की बेहतरीन ऐक्‍ट्रेसेस में एक जया बच्‍चन जितनी शानदार अदाकारा हैं उतनी ही नियम-कानून को लेकर भी सख्‍त हैं। अक्‍सर ही वह अपनी सख्‍त मिजाजी के चलते भी चर्चा में बनीं रहती हैं।</b></p><img src="https://navbharattimes.indiatimes.com/thumb/msid-68469459,width-650,resizemode-4/weather.jpg" width="500" height="600"><p>इंडस्‍ट्री की शानदार ऐक्‍ट्रेस और महानायक अमिताभ बच्‍चन की पत्‍नी जया बच्‍चन काफी सख्‍त मिजाज की हैं। अक्‍सर ही उनके इस रवैये के चलते भी वह चर्चा में रहती हैं। हाल ही में ऐसा एक और वाकया सामने आया, जब उन्‍होंने बिना परमिशन के उनकी फोटो लेने के लिए एक फैन को जमकर फटकारा। सोशल मीडिया पर उनकी इस सख्‍त मिजाजी वाला यह विडियो खूब वायरल हुआ है।मीडिया रिपोर्ट्स के मुताबिक जया बच्‍चन हाल ही में करण जौहर की मां हीरू जौहर की बर्थडे पार्टी में गई थीं। वहां से बाहर आते समय ही एक फैन ने जया बच्‍चन की फोटो क्लिक कर ली। इसके बाद तो जया बच्‍चन ने उसकी जमकर क्‍लास लगाई।खबरों के अनुसार जया बच्‍चन जब पार्टी से बाहर निकल रही थीं। तभी एक फैन ने उनकी तस्‍वीर खींच ली। हालांकि जब उसने जया बच्‍चन को गुस्‍से में देखा तो वह वहां से जाने लगा। इसपर जया ने उसे वापस बुलाया और पूछा कि बिना उनकी परमिशन के उसने फोटो कैसे खींची?बता दें कि ऐसा पहली बार नहीं हुआ जब जया बच्‍चन ने फोटो खींचने पर नाराजगी जताई है। इससे पहले भी ऐसे कई मामले सामने आ चुके हैं। हालांकि अपनी मां जया बच्‍चन के इस रवैये को लेकर कॉफी विद करण में अभिषेक बच्चन ने एक खुलासा किया था।उन्होंने बताया था कि जया बच्‍चन claustrophobic नामक बीमारी से पीड़ित है जिसके तहत इंसान अचानक भीड़ को देखकर घबरा जाता है। ऐसे में कई बार व्यक्ति को गुस्सा आने लगता है, ऐसा तब होता है जब वह सड़क, लिफ्ट, बाजार जैसी जगहों पर भीड़ देखता है। इसके अलावा श्वेता बच्चन ने बताया कि उनकी मां को बिल्कुल पंसद नहीं कि कोई उन्हें टच करे या धक्का दे। यही नहीं कैमरे के फ्लैश से भी उन्हें काफी परेशानी होती है।</p><a href='../../../Output/output.html'> Back to Output page </a> </body></html>