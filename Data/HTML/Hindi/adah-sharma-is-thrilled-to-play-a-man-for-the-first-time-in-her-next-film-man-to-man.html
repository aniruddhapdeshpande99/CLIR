<!DOCTYPE html><html><body><h1>Man to Man: मर्द बनने के लिए अदा शर्मा ने की खूब मेहनत</h1><p><b>Authors : </b>No Author Specified</p><p><b>Published on : </b>29&#47;04&#47;2019, 09&#58;50&#58;58</p><p><b>Bollywood News: अदा शर्मा जल्द ही बड़े पर्दे पर फिल्म 'मैन टु मैन' में एक लड़के की भूमिका में नजर आएंगी। यह एक ऐसा किरदार है जो दिमागी तौर पर खुद को लड़की समझता है और बाद में सेक्स चेंज सर्जरी करवाकर लड़की बन जाता है।</b></p><img src="https://navbharattimes.indiatimes.com/thumb/msid-69090484,width-650,resizemode-4/weather.jpg" width="500" height="600"><p>X
ऐक्ट्रेस अदा शर्मा का नया टैलंट कर देगा हैरान
X
शर्मा को आमतौर पर दर्शकों ने प्यारी सी मुस्कान वाली खूबसूरत लड़की के रूप में ही देखा है, लेकिन जल्द ही वह बड़े पर्दे पर एक लड़के की भूमिका में नजर आएंगी। दरअसल, अपनी अगली फिल्म ' मैन टु मैन ' में अदा एक ऐसे लड़के का रोल कर रही हैं, जो दिमागी तौर पर खुद को लड़की समझता है और बाद में सेक्स चेंज सर्जरी करवाकर लड़की बन जाता है।स्वीट और प्रिटी गर्ल की छवि रखनेवाली अदा के लिए यह काफी चुनौतीपूर्ण किरदार रहा, जिसके लिए उन्होंने जहनी तौर पर काफी तैयारी करनी पड़ी। एनबीटी से खास बातचीत में अदा बताती हैं, 'सबसे पहले तो मैंने इस बारे में काफी पढ़ा, क्योंकि अपने यहां गे, बायसेक्शुअल, ट्रांसजेंडर आदि को लेकर बहुत सारी भ्रांतियां हैं। लोग सबको एक ही समझते हैं, जबकि ये सारी कम्यूनिटीज अलग होती हैं। दूसरे, इनके प्रति एक्सेप्टेंस हाल ही में आई है, लेकिन अब भी समाज में एक बड़े वर्ग ने इन्हें नहीं अपनाया है। इनके लिए समाज में एक्सेप्टेंस पाना बहुत मुश्किल रहा है। फिल्म में हम इसी मुद्दे को दिखा रहे हैं।'इसे अपना ड्रीम रोल बताने वाली अदा आगे कहती हैं, 'मैंने हमेशा अलग रोल चुनने की कोशिश है। ऐसे किरदार, जो रियल लाइफ में मैं नहीं हूं, उन्हें करने में मुझे बहुत मजा आता है। फिर, वह चाहे 1920 में मेरा भूत का रोल हो या कमांडो 3 में भावना रेड्डी का। इस रोल के लिए मुझे फिजिकली से ज्यादा इमोशनल तौर पर काम करना पड़ा, क्योंकि यह किरदार शरीर से ही मर्द है, लेकिन दिमाग में लड़की है। इसके लिए हमने वर्कशॉप की। साथ ही, मेरे एक डॉक्टर दोस्त हैं, उनसे काफी बात की, क्योंकि मुझे मेडिकली डीटेल में इसके बारे में जानना था। मैं बैंकॉक में भी ऐसे कई लोगों से मिली, तो मैंने काफी रिसर्च की, क्योंकि मैं इस कम्यूनिटी को सही ढंग से दिखाना चाहती थी।'अदा 'मैन टु मैन' के अलावा, 'कमांडो 3' में दोबारा भावना रेड्डी के रोल भी नजर आएंगी। वह बताती हैं, 'इस बार भावना पहले से भी ज्यादा पगल और फनी है। यह मेरी खुशकिस्मती है कि 'कमांडो 2' में मेरा किरदार लोगों को इतना पसंद आया, क्योंकि एक ऐक्शन फ्रैंचाइजी में हिरोइन का रिपीट होना बहुत बड़ी बात है। इसके लिए, मैंने एक नई स्किल भी सीखी है, जो जल्द ही लोगों के सामने आएगी।'</p><a href='../../../Output/output.html'> Back to Output page </a> </body></html>