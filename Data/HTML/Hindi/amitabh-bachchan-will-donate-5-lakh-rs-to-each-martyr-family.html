<!DOCTYPE html><html><body><h1>पुलवामा अटैक: हर शहीद के परिवार को 5 लाख रुपये देंगे अमिताभ बच्चन</h1><p><b>Authors : </b>No Author Specified</p><p><b>Published on : </b>16&#47;02&#47;2019, 16&#58;24&#58;54</p><p><b>Bollywood News: पुलवामा में हुए आतंकी हमले के बाद जहां हर भारतीय की आंख नम है वहीं बिग बी अमिताभ बच्चन ने बड़ा दिल दिखाया है। वह हर शहीद के परिवार को 5 लाख रुपये देंगे।</b></p><img src="https://navbharattimes.indiatimes.com/thumb/msid-68032685,width-650,resizemode-4/weather.jpg" width="500" height="600"><p>पुलवामा में देश के 40 सपूतों ने अपनी जान गंवा दी। आतंकियों के नापाक मंसूबे भले ही इस बार कामयाब हो गए हों, देशवासियों का फूटा आक्रोश उनसे हिसाब लेने को तैयार है। जब उन जवानों के पार्थिव शरीर अपनी-अपनी मिट्टी को लौटे तो आंखें भले ही नम थीं, दिल में अंगारे भी धधक रहे थे। नमन में झुके हर सिर ने प्रण किया है कि जवानों की शहादत बेकार नहीं जाएगी। अंतिम यात्रा में लहराते तिरंगे भी इसी वादे के साथ जवानों को गर्व से सम्मानित करते नजर आए। तस्वीरों में देखें, कैसे दी गई देश के वीरों को अंतिम विदाई...
CRPF ASI मोहन लाल का पार्थिव शरीर जब उनके घर पहुंचा तो सभी की आंखें नम थीं। हालांकि, उनकी बेटी ने जब उन्हें गर्व के साथ सलामी दी तो हर दिल पिघल गया।
हमले में उत्तर प्रदेश के कन्नौज निवासी प्रदीप सिंह यादव शहीद हो गए थे। प्रदीप सिंह को कोई बेटा नहीं है, इसलिए रिश्तेदारों ने पूछा कि शहीद की चिता को मुखाग्नि कौन देगा? इस पर प्रदीप की बेटी आगे आई और उसने पिता की चिता को मुखाग्नि दी। पिता को हमेशा के लिए अपने से दूर जाता देख बेटी बेसुध होकर वहीं पर गिर पड़ी।
उत्तराखंड के खटीमा के रहने वाले शहीद जवान वीरेंद्र सिंह राणा को उनके ढाई साल के बेटे ने मुखाग्नि दी तो केंद्रीय कपड़ा राज्य मंत्री अजय टमटा भी भावुक हो गए।
CRPF के हेड कॉन्स्टेबल संजय कुमार सिन्हा का पार्थिव शरीर जब पटना में उनके गांव पहुंचा तो उन्हें नमन करने जो भीड़ उमड़ी, उसे देखकर अंदाजा लगाया जा सकता है कि जवानों की शहादत पर देश में कितना गम और उबाल है।
राजस्थान की राजधानी जयपुर में जब CRPF जवान रोहिताश लांबा का पार्थिव शरीर लाया गया तो लोगों का हुजूम नमन को उमड़ पड़ा।
यूपी के महाराजगंज में जब CRPF के शहीद जवान पंकज कुमार त्रिपाठी की अंतिम यात्रा निकली तो हर तरफ तिरंगे लहराने लगे...
मध्य प्रदेश के जबलपुर में शहीद जवान अश्विनी कुमार के पार्थिव शरीर के साथ सैकड़ों की भीड़ दौड़ पड़ी। लोग न जाने कितनी दूर से तिरंगे हाथ में थामे अपने नायक के साथ चले आ रहे थे।
शामली के शहीद जवान प्रदीप कुमार का अंतिम संस्कार राजकीय सम्मान के साथ हुआ। केंद्रीय मंत्री सत्यपाल सिंह, मंत्री सुरेश राणा ने भी शहीद जवान को कंधा दिया।
वाराणसी में शहीद रमेश यादव को अंतिम विदाई देने के लिए भारी संख्या में लोग पहुंचे। सैकड़ों लोगों ने तिरंगा झंडे के साथ वंदे मातरम, भारत माता की जय, अमर शहीद जवान अमर रहे आदि नारे लगाए।
हुए आतंकी हमले ने पूरे भारत को हिलाकर रख दिया है। बॉलिवुड में भी जहां इस दर्दनाक घटना को लेकर गुस्सा है वहीं शहीदों के परिजनों से सहानुभूति भी। ऐसे में बी-टाउन के महानायक अमिताभ बच्चन शहीद हुए केंद्रीय रिजर्व पुलिस बल (सीआरपीएफ) के जवानों के परिजनों को पांच-पांच लाख रुपये की सहायता राशि देंगे।माना जा रहा है कि जम्मू एवं कश्मीर में 1989 में आतंकवाद के सिर उठाने के बाद यह अब तक का सबसे जघन्य हमला है। गुरुवार को राज्य के पुलवामा जिले में जैश-ए-मोहम्मद के एक आत्मघाती हमलावर ने विस्फोटकों से भरी अपनी एसयूवी को सीआरपीएफ की बस से टक्कर मार दी थी, जिसमें कम से कम 40 जवान मौके पर ही शहीद हो गए।रिपोर्ट्स के मुताबिक बिग बी यह पता लगा रहे हैं कि यह राशि कैसे जवानों के परिवारों तक पहुंचाई जा सकती है। अमिताभ बच्चन के प्रवक्ता ने इस बारे में पुष्टि की और बताया, 'हां मिस्टर बच्चन सभी शहीदों के परिजनों को 5-5 लाख रुपये देंगे और वह फिलहाल ऐसा करने की प्रक्रिया का पता लगा रहे हैं।'बच्चन ने शुक्रवार को विराट कोहली के एक समारोह में विशेष अतिथि के रूप में शामिल होने के कार्यक्रम को भी रद्द कर दिया था। यह समारोह अब आज (शनिवार को) आयोजित होगा।</p><a href='../../../Output/output.html'> Back to Output page </a> </body></html>