<!DOCTYPE html><html><body><h1>मलाइका अरोड़ा से शादी के सवाल पर अर्जुन कपूर ने फाइनली तोड़ी चुप्पी</h1><p><b>Authors : </b>No Author Specified</p><p><b>Published on : </b>15&#47;03&#47;2019, 09&#58;40&#58;32</p><p><b>Bollywood News: मलाइका अरोड़ा और अर्जुन कपूर के रिश्ते को लेकर लंबे वक्त से कयास लगाए जा रहे हैं। अब मलाइका से शादी के सवाल पर अर्जुन कपूर ने जवाब दिया है।</b></p><img src="https://navbharattimes.indiatimes.com/thumb/msid-68374134,width-650,resizemode-4/weather.jpg" width="500" height="600"><p>मलाइका अरोड़ा और अर्जुन कपूर जहां भी साथ जाते हैं, कैमरे की पहुंच में आ ही जाते हैं। (All Pics: Yogen shah)
इस बार भी कुछ ऐसा ही हुआ, जब दोनों बांद्रा में साथ दिखे।
मलाइका इस ड्रेस में काफी खूबसूरत दिख रही थीं, जबकि अर्जुन हमेशा की तरह अपने कैजुअल लुक में कैप पहने दिखे।
बता दें कि पिछले दिनों मुकेश अंबानी के बेटे आकाश अंबानी और श्लोका मेहता की शादी पर भी दोनों ने फटॉग्रफर्स के सामने साथ में पोज़ दिए। गोल्डन लहंगे में काफी जंच रही थीं मलाइका, जबकि अर्जुन ब्लैक ओवरकोट के साथ ब्लैक हैट में काफी डिफरेंट दिख रहे थे।
बता दें कि अर्जुन और मलाइका इन दिनों अपने कथित अफेयर को लेकर काफी चर्चा में हैं।
चर्चा तो इस बात की भी है कि दोनों अप्रैल में शादी के बंधन में बंध सकते हैं।
सोशल मीडिया पर मलाइका अरोड़ा और अर्जुन कपूर के रिलेशनशिप को लेकर काफी खबरें आ चुकी हैं। बता दें कि फिलहाल दोनों मुकेश अंबानी के बेटे आकाश अंबानी की प्री वेडिंग पार्टी के लिए स्विट्ज़रलैड पहुंचे हैं।
बता दें कि आकाश और श्लोका 9 मार्च को शादी के बंधन में बंधने जा रहे हैं और इससे पहले उन्होंने स्विट्ज़रलैंड में प्री वेडिंग पार्टी रखी है, जिसमें बॉलिवुड के तमाम सितारे शामिल होने पहुंचे हैं।
बताया जा रहा है कि दोनों वहां के कार्यक्रम से अपने लिए वक्त निकालकर स्विट्ज़रलैंड घूमने निकले ताकि वे एक-दूसरे का साथ वहां इंजॉय कर सकें।
बताना चाहेंगे कि दोनों एक-दूसरे के साथ समय बिताने के लिए अक्सर लंच या डिनर पर साथ निकल जाते हैं। अक्सर बॉलिवुड पार्टियों या किसी न किसी इवेंट में दोनों साथ नजर आ ही जाते हैं।
'कॉफी विद करण' शो में भी अर्जुन यह बात साफ कर चुके हैं कि वह अब सिंगल नहीं रहे। सूमीडिया रिपोर्ट्स की मानें तो मलाइका और अर्जुन एक-दूसरे को काफी पसंद करते हैं और वे अपने इस रिश्ते को अगले लेवल तक ले जाने की प्लानिंग कर रहे हैं।
इतना ही नहीं, मलाइका की वह तस्वीर भी सोशल मीडिया पर खूब वायरल हुई हैं, जिसमें वह 'MA' लिखे पेंडेंट को दिखाती नजर आ रही हैं।
मलाइका अरोड़ा और अर्जुन कपूर के रिलेशनशिप को लेकर काफी कुछ लिखा जा चुका है। अब उनकी शादी को लेकर भी तरह-तरह के कयास लगाए जा रहे हैं। इन कयासों पर अब अर्जुन कपूर का बयान आया है।अर्जुन-मलाइका पहले पब्लिक में साथ दिखने से बचते रहते थे लेकिन अब देखा जाए तो दोनों बेझिझक साथ दिखाई देते हैं। इतना ही नहीं दोनों को एक-दूसरे के फैमिली मेंबर्स के साथ भी देखा जा सकता है।उनके दोस्त करण जौहर हों या प्रियंका चोपड़ा दोनों ही उनके रिलेशन को लेकर हिंट दे चुके हैं। हाल ही में अर्जुन से मीडिया ने जब उनकी और मलाइका की शादी के बारे में पूछा तो न तो अर्जुन ने न कहा न हां। वह बोले कि जब कुछ बताने लायक होगा तो आपको जरूर पता चल जाएगा। अर्जुन ने यह भी कहा कि वह इस तरह की अफवाहों से परेशान नहीं होते क्योंकि यह सिलेब होने की छोटी सी कीमत है।</p><a href='../../../Output/output.html'> Back to Output page </a> </body></html>