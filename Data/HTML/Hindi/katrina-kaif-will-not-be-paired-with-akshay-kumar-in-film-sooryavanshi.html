<!DOCTYPE html><html><body><h1>'सूर्यवंशी' में नहीं जमेगी अक्षय कुमार और कटरीना कैफ की जोड़ी</h1><p><b>Authors : </b>No Author Specified</p><p><b>Published on : </b>27&#47;03&#47;2019, 10&#58;49&#58;03</p><p><b>Bollywood News: अक्षय कुमार इन दिनों फिल्म 'सूर्यवंशी' की शूटिंग कर रहे हैं। हाल ही में ऐसी रिपोर्ट्स सामने आई थीं कि कटरीना कैफ को फिल्म में फीमेल लीड के रूप में कास्ट किया गया है। हालांकि, अब इस पर ऐक्ट्रेस की ओर से बयान जारी किया गया है।</b></p><img src="https://navbharattimes.indiatimes.com/thumb/msid-68591561,width-650,resizemode-4/weather.jpg" width="500" height="600"><p>X
X
फिल्ममेकर रोहित शेट्टी की अपकमिंग फिल्म ' सूर्यवंशी ' में अक्षय कुमार के साथ कटरीना कैफ की जोड़ी जमने की खबरें कई दिनों से इंडस्ट्री में चल रही थीं, लेकिन अब खुद ऐक्ट्रेस की ओर से इन रिपोर्ट्स को खारिज कर दिया गया है।कटरीना कैफ के स्पोक्स्पर्सन ने 'सूर्यवंशी' में अक्षय और कटरीना के साथ में काम करने की संभावना को नकार दिया। बताया जा रहा है कि कटरीना इन दिनों सलमान खान की फिलम 'भारत' की शूटिंग में बिजी हैं, जिस वजह से उनका शेड्यूल खाली नहीं है। यही वजह है कि फिलहाल वह कोई भी नया प्रॉजेक्ट साइन नहीं कर रही हैं।कटरीना के इस इनकार के बाद अब एक फिर कयास लगना शुरू हो गए हैं कि अब इस फिल्म में लीड ऐक्ट्रेस का रोल किसे मिलेगा।बता दें कि, फिल्म 'सूर्यवंशी' में अक्षय कुमार एक बार फिर पुलिसवाले के रोल में दिखाई देने वाले हैं। जानकारी के अनुसार यह फिल्म भारत की ऐंटी-टेरर स्क्वॉड के अडवेंचर को दिखाएगी। ऐक्शन फिल्मों से दर्शकों का दिल जीतने वाले रोहित शेट्टी की इस फिल्म से ऑडियंस को काफी उम्मीदें हैं।वर्क फ्रंट की बात करें तो अक्षय कुमार की हालिया रिलीज फिल्म 'केसरी' बॉक्स ऑफिस पर धमाल मचा रही है। उनके पास फिलहाल 'सूर्यवंशी', 'हाउसफुल 4', 'गुड न्यूज' और 'मिशन मंगल' फिल्में हैं।</p><a href='../../../Output/output.html'> Back to Output page </a> </body></html>