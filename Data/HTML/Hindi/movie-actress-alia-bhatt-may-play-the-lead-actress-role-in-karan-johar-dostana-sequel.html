<!DOCTYPE html><html><body><h1>दोस्‍ताना के सीक्‍वल में होंगी आलिया भट्ट!</h1><p><b>Authors : </b>No Author Specified</p><p><b>Published on : </b>30&#47;01&#47;2019, 09&#58;16&#58;28</p><p><b>Bollywood News: बता दें, 'दोस्‍ताना' का निर्देशन तरुण मनसुखानी ने किया था। फिल्‍म में जॉन अब्राहम, अभिषेक बच्‍चन और प्रियंका चोपड़ा मुख्‍य किरदारों में थे।</b></p><img src="https://navbharattimes.indiatimes.com/thumb/msid-67037182,width-650,resizemode-4/weather.jpg" width="500" height="600"><p>X
आलिया भट्ट और रणबीर कपूर के रोमांस के चर्चे काफी दिनों से हो रहे हैं। इसी बीच महेश भट्ट ने उस बात को कंफर्म कर दिया, जिसका आलिया के फैंस इतने दिनों से इंतजार कर रहे थे।
हाल ही में एक इंटरव्यू में महेश भट्ट ने न सिर्फ यह बात मानी कि उनकी बेटी किसी बॉलिवुड हीरो को डेट कर रही है बल्कि यह भी बताया कि आलिया को प्यार हुआ है।
महेश भट्ट आलिया की पसंद रणबीर को भी यह कहते हुए अप्रूवल दे चुके हैं कि उन्हें रणबीर पसंद हैं और वह 'बढ़िया लड़का' है।
महेश भट्ट ने यह भी बताया कि दोनों को अपने रिलेशनशिप को आगे किस तरह से बढ़ाना है इस पर वे ही फैसला लेंगे।
आलिया और रणबीर की शादी की खबरों पर महेश भट्ट ने बताया कि दोनों कोर्ट मैरिज करना चाहते हैं या और किसी तरह से, इस बारे में वह नहीं बता सकते। यह सब इसी बात पर निर्भर करता है कि उनका रिलेशन आगे कैसा चलता है।
इसी बीच उम्मीद जताई जा रही है कि आलिया भट्ट रणबीर कपूर के पैरंट्स के साथ क्रिसमस यूएस में मनाएंगी। बता दें कि रणबीर की फैमिली भी आलिया को काफी पसंद करती है।
पिछले साल अगस्‍त में हमारे सहयोगी मिरर ने बताया था कि फिल्‍ममेकर करण जौहर 2008 में आई अपनी हिट फिल्‍म 'दोस्‍ताना' का सीक्‍वल बनाने जा रहे हैं। बाद में पता चला कि वह ऑरिजनल फिल्‍म की तरह इसके सीक्‍वल में भी लव ट्राइऐंगल को पूरा करने के लिए दो नए ऐक्‍टर्स, एक ए लिस्‍ट ऐक्‍ट्रेस को कास्‍ट करेंगे।अब खबर आ रही है कि इस फिल्‍म में लीड ऐक्‍ट्रेस के तौर पर आलिया भट्ट को कास्‍ट किया जा सकता है। करण जौहर के प्रॉडक्‍शन की आने वाली कई फिल्‍मों में आलिया नजर आएंगी। इनमें कलंक, ब्रह्मास्त्र और तख्‍त जैसी फिल्‍में शामिल हैं।इस खबर से जुड़े एक सूत्र ने बताया, 'फिल्‍म को लेकर बातचीत शुरू हो गई है और आलिया को यह आइडिया पसंद आया है। वह जल्‍द ही फाइनल स्‍क्रिप्‍ट सुनेंगी। उनके ऑपोजिट जिन दो मेल को-स्‍टार्स को कास्‍ट किया जाना है, वह प्रॉसेस चल रहा है। फाइनल कास्‍टिंग हो जाने के बाद करण फिल्‍म की घोषणा करेंगे। फिल्‍म पर प्री-प्रॉडक्‍शन का काम भी शुरू हो चुका है।'बता दें, 'दोस्‍ताना' का निर्देशन तरुण मनसुखानी ने किया था। फिल्‍म में जॉन अब्राहम, अभिषेक बच्‍चन और प्रियंका चोपड़ा मुख्‍य किरदारों में थे।इस बीच चर्चा यह भी है कि आलिया भट्ट को बाहुबली के डायरेक्‍टर एसएस राजामौली ने अगली तेलुगू फिल्‍म 'आरआरआर' भी ऑफर की है जिसमें जूनियर एनटीआर और राम चरण नजर आएंगे।एक दूसरे सूत्र ने बताया, 'आलिया भी इस फिल्‍म का हिस्‍सा बनना चाहती हैं। आने वाले कुछ महीनों में आलिया अपनी अपकमिंग फिल्‍मों के प्रमोशन और ब्रह्मास्त्र की शूटिंग में बिजी हो जाएंगी। ऐसे में वह इस फिल्‍म के लिए डेट्स को अजस्‍ट करने की कोशिश कर रही हैं।'</p><a href='../../../Output/output.html'> Back to Output page </a> </body></html>