<!DOCTYPE html><html><body><h1>लघु फिल्म ‘डिटेनमेंट’ ऑस्कर की दौड़ में बनी रहेगी</h1><p><b>Authors : </b>No Author Specified</p><p><b>Published on : </b>28&#47;01&#47;2019, 19&#58;44&#58;39</p><p><b>Bollywood News: लंदन, 28 जनवरी (भाषा) ब्रिटिश बच्चे जेम्स बलजर की हत्या पर आधारित लघु फिल्म ‘‘डिटेनमेंट’’ ब्रिटेन में हुए विवाद के बावजूद ऑस्कर की दौड़ में बनी रहेगी। विन्सेट लांबे द्वारा निर्देशित यह फिल्म उस समय विवादों में आ गई थी जब इसे एकेडमी अवार्ड के लिए नामांकित किया गया था। इस फिल्म को सर्वश्रेष्ठ लाइव एक्शन लघु फिल्म श्रेणी में नामांकित किया गया है। जेम्स बलजर की मां डेनिस फर्ग्युस ने फिल्म पर अपना गुस्सा जाहिर करते हुए कहा था कि यह फिल्म उनकी अनुमति के बिना बनाई गई थी। उन्होंने मांग की कि इस फिल्म के</b></p><img src="https://navbharattimes.indiatimes.com/photo/msid-33600677,width-473,resizemode-4/NBT.jpg" width="500" height="600"><p>लंदन, 28 जनवरी (भाषा) ब्रिटिश बच्चे जेम्स बलजर की हत्या पर आधारित लघु फिल्म ‘‘डिटेनमेंट’’ ब्रिटेन में हुए विवाद के बावजूद ऑस्कर की दौड़ में बनी रहेगी। विन्सेट लांबे द्वारा निर्देशित यह फिल्म उस समय विवादों में आ गई थी जब इसे एकेडमी अवार्ड के लिए नामांकित किया गया था। इस फिल्म को सर्वश्रेष्ठ लाइव एक्शन लघु फिल्म श्रेणी में नामांकित किया गया है। जेम्स बलजर की मां डेनिस फर्ग्युस ने फिल्म पर अपना गुस्सा जाहिर करते हुए कहा था कि यह फिल्म उनकी अनुमति के बिना बनाई गई थी। उन्होंने मांग की कि इस फिल्म के ऑस्कर नामांकन को रद्द किया जाना चाहिए। वर्ष 1993 में दस साल के दो लड़कों राबर्ट थॉमसन और जॉन वेनाब्ल्स ने बलजर को निर्दयता से मार डाला था। ‘द इंडिपेन्डेंट को मिले एकेडमी ऑफ मोशन पिक्चर आर्ट्स एंड साइंसेज (एएमपीएएस) के एक बयान के अनुसार सदस्यों ने ‘‘अपने निर्णय’’ को लागू करते हुए फिल्म के गुणों के आधार पर इसे शीर्ष पांच में चुना था और इसलिए यह फिल्म ऑस्कर की दौड़ में बनी रहेगी।</p><a href='../../../Output/output.html'> Back to Output page </a> </body></html>