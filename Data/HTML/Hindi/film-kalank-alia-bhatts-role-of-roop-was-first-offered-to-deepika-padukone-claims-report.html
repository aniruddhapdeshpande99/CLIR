<!DOCTYPE html><html><body><h1>...तो 'कलंक' में Alia Bhatt की जगह होतीं दीपिका पादुकोण!</h1><p><b>Authors : </b>No Author Specified</p><p><b>Published on : </b>20&#47;04&#47;2019, 20&#58;08&#58;02</p><p><b>Bollywood News: फिल्म 'कलंक' में जिस तरह से आलिया भट्ट ने अपने किरदार को पेश किया है उसकी सभी तारीफ कर रहे हैं। हालांकि ऐसा भी हो सकता था कि इस किरदार में लोग दीपिका पादुकोण को देखते।</b></p><img src="https://navbharattimes.indiatimes.com/thumb/msid-68969161,width-650,resizemode-4/weather.jpg" width="500" height="600"><p>X
फिल्म 'कलंक' को रिलीज के पहले दिन ही बॉक्स ऑफिस पर शानदार ओपनिंग मिली थी। इस फिल्म ने एक ही दिन में 21 करोड़ से ज्यादा का बिजनस कर लिया था। 'कलंक' में आलिया के किरदार और ऐक्टिंग की काफी तारीफ हो रही है। इस बीच एक हैरान करने वाली खबर सामने आई है।रिपोर्ट्स के मुताबिक, 'कलंक' में रूप का किरदार जिसे आलिया भट्ट ने निभाया है उसके लिए पहले दीपिका पादुकोण को अप्रोच किया गया था। एक एंटरटेनमेंट वेबसाइट के अनुसार, मेकर्स पहले इस रोल के लिए दीपिका के पास ऑफर लेकर पहुंचे थे, लेकिन उन्होंने ऑफर ठुकरा दिया। इसके बाद इस रोल के लिए आलिया भट्ट को अप्रोच किया गया, जिन्होंने इसे स्वीकारा और पर्दे पर बेहतरीन रूप में पेश किया।दीपिका पादुकोण ने फिल्म के ऑफर को क्यों स्वीकार नहीं किया था, फिलहाल इसकी वजह सामने नहीं आ सकी है। वैसे अगर वह रोल के लिए हामी भर देतीं तो दर्शकों को पहली बार पर्दे पर वरुण धवन और दीपिका की जोड़ी जमती दिखाई देती।वर्कफ्रंट की बात करें तो फिलहाल दीपिका पादुकोण मेघना गुलजार की फिल्म 'छपाक' की शूटिंग में बिजी हैं, जिसमें वह एक ऐसिड विक्टिम का किरदार निभाती दिखाई देंगी।</p><a href='../../../Output/output.html'> Back to Output page </a> </body></html>