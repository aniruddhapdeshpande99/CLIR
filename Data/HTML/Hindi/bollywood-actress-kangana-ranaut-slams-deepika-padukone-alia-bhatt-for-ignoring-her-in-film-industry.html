<!DOCTYPE html><html><body><h1>जानें, आलिया-दीपिका पर क्यों भड़कीं कंगना</h1><p><b>Authors : </b>No Author Specified</p><p><b>Published on : </b>13&#47;01&#47;2019, 19&#58;30&#58;28</p><p><b>Bollywood News: बॉलिवुड ऐक्ट्रेस कंगना रनौत अपनी आनेवाली फिल्म 'मणिकर्णिका' के प्रमोशन में बिजी हैं। पहले भी कंगना इंडस्ट्री के लोगों के खिलाफ अपनी नाराजगी जाहिर कर चुकी हैं। कंगना ने इस बार टॉप ऐक्ट्रसेस दीपिका-आलिया को आड़े हाथ लिया। हम आपको बताते हैं कंगना ने क्या बोला है?</b></p><img src="https://navbharattimes.indiatimes.com/thumb/msid-67143142,width-650,resizemode-4/weather.jpg" width="500" height="600"><p>मौका था 'मणिकर्णिका' के ट्रेलर लॉन्च का, जहां कंगना रनौत का अंदाज़ काफी जुदा नज़र आया। (Pic courtesy: Yogen shah)
इस फिल्म में कंगना झांसी की रानी लक्ष्मीबाई का रोल अदा कर रही हैं।
...और इसलिए कंगना यहां भी इसी अवतार में दिखीं। ऑरेंज कलर की साड़ी में कंगना रानी लक्ष्मीबाई के लुक में पहुंची थीं।
बता दें कि यह फिल्म 25 जनवरी 2019 को रिलीज़ होने जा रही है।
इस फिल्म में कंगना के अलावा अंकिता लोखंडे, डैनी डेन्जोंगपा, जीशू सेनगुप्‍ता और अतुल कुलकर्णी भी नजर आएंगे।
बता दें कि इस फिल्म के कुछ हिस्से का निर्देशन कंगना ने खुद किया है।
रिपोर्ट की मानें तो पहले इस फिल्म को कृष डायरेक्ट कर रहे थे, लेकिन जब वह एनटीआर की बायॉपिक के लिए काम करने लगे तो निर्देशन की जिम्मेदारी खुद कंगना ने ले ली।
फिल्म का ट्रेलर आज रिलीज़ होने जा रहा है। फिल्म के चार किरदारों के पोस्टर्स भी रिलीज़ किए जा चुके हैं।
बयानों की वजह से अक्सर सुर्खियां बटोरने वाली 'क्वीन' कंगना फिर चर्चा में हैं। जल्द ही कंगना की फिल्म 'मणिकर्णिका' रिलीज होने वाली हैं। उन्हें इस फिल्म से काफी उम्मीदें हैं। कंगना जोरों से फिल्म का प्रमोशन कर रही हैं। प्रमोशन के दौरान बाकी ऐक्ट्रेसेस के साथ तुलना के सवाल पर उनका कहना था कि 'मैं किसी भी ऐक्ट्रेस से घबराती नहीं हूं।'दरअसल कंगना का कहना था कि, 'मैंने हमेशा सबको काम की तारीफ की है। मैंने आलिया की फिल्म 'राजी' देखकर उनकी ऐक्टिंग की तारीफ की थी, लेकिन मुझे कभी बदले में प्रशंसा नहीं मिली। यहां तक कि किसी ने मेरी अपकमिंग फिल्म 'मणिकर्णिका' के ट्रेलर और टीजर के बारे में भी बात नहीं की। मुझे हमेशा लगता है कि मुझे इग्नोर किया जा रहा है।' कंगना ने दीपिका पर भी निशाना साधा। उनका कहना था कि, 'जब मैंने 'पीकू' फिल्म देखी तो इसके बाद मैंने दीपिका की तारीफ करने से नहीं झिझकी थी। इसके अलावा मैंने सोनाक्षी सिन्हा की फिल्म 'लुटेरा' देखी तो मैंने साल भर उनकी ऐक्टिंग की तारीफ की थी।'कंगना का मानना है कि इंडस्ट्री के लोग उनको हमेशा इग्नोर करते हैं। उनके काम की सराहना तो दूर इस बारे में बात तक नहीं की जाती है जिससे वह दुखी और नाराज हैं। गौरतलब है कि कंगना की फिल्म 'मणिकर्णिका' इस साल की मोस्ट अवेटेड और प्रोमिसिंग फिल्मों में से एक है, लेकिन, इंडस्ट्री में कोई भी इसके बारे में बात नहीं कर रहा है।पहले खबर थी कि 'मणिकर्णिका' और 'ठाकरे' एक ही दिन रिलीज होगी। इस पर कंगना ने बताया कि 'मणिकर्णिका' के रिलीज की तारीख बदलने को लेकर उनसे किसी ने संपर्क नहीं किया और न ही उन पर कोई दबाव बनाया गया। हालांकि इमरान हाशमी की ‘चीट इंडिया' और मणिकर्णिका' एक ही दिन रिलीज होने वाली थी, बाद में 'चीट इंडिया' को 18 जनवरी को रिलीज करने का फैसला लिया गया। रानी लक्ष्मीबाई के जीवन पर बनी कंगना की फिल्म गणतंत्र दिवस से एक दिन पहले यानि 25 जनवरी को रिलीज होगी।</p><a href='../../../Output/output.html'> Back to Output page </a> </body></html>