<!DOCTYPE html><html><body><h1>2020 में होंगी कई बड़ी फिल्मों और सितारों की आपस में भिड़ंत</h1><p><b>Authors : </b>No Author Specified</p><p><b>Published on : </b>27&#47;03&#47;2019, 08&#58;41&#58;04</p><p><b>Bollywood News: अगले साल कई बड़े स्टार की बड़ी बजट की फिल्में एक-दूसरे से क्लैश होने जा रही है। जानिए, किस स्टार्स की कौन सी फिल्म हो रही है अगले साल रिलीज़। 'सूर्यवंशी', 'इंशाअल्लाह', 'तानाजी : द अनसंग वॉरियर' और 'छपाक' जैसी फिल्में होंगी इस मैदान में।</b></p><img src="https://navbharattimes.indiatimes.com/thumb/msid-68590079,width-650,resizemode-4/weather.jpg" width="500" height="600"><p>अगले साल बॉक्स ऑफिस पर ' सूर्यवंशी ', ' इंशाअल्लाह ', ' शमशेरा ' और ' आरआरआर ' जैसी कई बड़े बजट वाली फिल्में एक-दूसरे को टक्कर देने की तैयारी में हैं। अगले साल की महत्वपूर्ण फिल्मों की सूची में ' तानाजी : द अनसंग वॉरियर ' और ' छपाक ' भी शामिल है, जो 10 जनवरी को रिलीज होगी।'तानाजी : द अनसंग वॉरियर' की कहानी जहां असल जिंदगी के योद्धा की है, वहीं दूसरी तरफ 'छपाक' एक तेजाब पीड़िता की कहानी है। अजय देवगन अभिनीत 'तानाजी : द अनसंग वॉरियर' मराठा साम्राज्य के 17वीं सदी के महाराष्ट्र के मराठा सैनिक तानाजी मालुसरे के जीवन पर आधारित है। वहीं दीपिका पादुकोण अभिनीत 'छपाक' तेजाब पीड़िता लक्ष्मी अग्रवाल की जिंदगी के ईद-गिर्द घूमती है। इसके बाद 30 जुलाई को रिलीज होगी 'शमशेरा' और 'आरआरआर'। रणबीर कपूर अभिनीत 'शमशेरा' और आलिया भट्ट व अजय देवगन अभिनीत 'आरआरआर' बॉक्स ऑफिस पर एक-दूसरे को टक्कर देंगी।'शमशेरा' के निर्माताओं ने फिल्म की रिलीज की घोषणा पिछले साल ही कर दी थी जबकि फिल्मकार एस.एस. राजमौली ने 'आरआरआर' की रिलीज की तारीख इस महीने की शुरुआत में ही घोषित की है। 'आरआरआर' असल जिंदगी के दो नायकों व स्वतंत्रता सेनानियों अल्लूरी सीताराम राजू और कोमारराम भीम के जीवन पर आधारित काल्पनिक कहानी है।'सूर्यवंशी' और 'इंशाअल्लाह' ईद पर रिलीज होंगी। फिल्मकार रोहित शेट्टी की अक्षय कुमार अभिनीत फिल्म 'सूर्यवंशी' पहले इस साल दिसंबर में रिलीज होने वाली थी लेकिन निर्माताओं ने बाद में फिल्म की तारीख 22 मई 2020 कर दी। फिल्म ईद के मौके पर रिलीज होगी। रिपोर्ट के मुताबिक, सलमान खान और आलिया भट्ट अभिनीत 'इंशाअल्लाह' भी इसी दिन रिलीज होगी। फिल्म का निर्देशन संजय लीला भंसाली करेंगे। अजय देवगन और रणबीर कपूर की एक फिल्म, जिसका नाम अभी घोषित नहीं किया गया है, बॉक्स ऑफिस पर ऋतिक रोशन अभिनीत 'कृष 4' को टक्कर देगी। दोनों फिल्में क्रिसमस पर रिलीज होंगी।</p><a href='../../../Output/output.html'> Back to Output page </a> </body></html>