<!DOCTYPE html><html><body><h1>रितिक अब नहीं करेंगे रोमांस और डांस फिल्‍में, कुछ अलग करने का है प्‍लान</h1><p><b>Authors : </b>No Author Specified</p><p><b>Published on : </b>04&#47;02&#47;2019, 20&#58;14&#58;59</p><p><b>Bollywood News:
बॉलिवुड ऐक्‍टर रितिक रोशन किसी भी जॉनर की फिल्‍म करें, दर्शक उन्‍हें हर फिल्‍म में पसंद करते हैं। इसके अलावा यह भी है कि वह हर बार कुछ नया लेकर आते हैं। चाहे वह उनकी डांसिंग स्‍टाइल हो या फिर ऐक्‍शन का। अब वह फिर से कुछ अलग करने का प्‍लान कर रहे हैं, आइए जानते हैं।</b></p><img src="https://navbharattimes.indiatimes.com/thumb/msid-67465669,width-650,resizemode-4/weather.jpg" width="500" height="600"><p>रोमांस की हो या फिर डांस फिल्‍मों की, बॉलिवुड में रितिक रोशन एक ऐसा नाम है, जो इन सभी में बेहतरीन अदाकारी के लिए जाना जाता है। इसके अलावा वह ऐतिहासिक किरदारों में परफेक्‍ट ऐक्‍टर माने जाते हैं। इन सबके बावजूद रितिक रोशन अब कुछ अलग करने का प्‍लान कर रहे हैं। वह अपनी फिल्‍मों का जॉनर बदलना चाहते हैं। या यूं कहें कि वापसी करना चाहते हैं तो गलत नहींं होगा। उन्‍‍होंने हाल ही में एक इंटरव्‍यू के दौरान इस बात का जिक्र भी किया।मीडिया रिपोर्ट्स के मुताबिक जहां ऐक्‍टर्स हर साल एक फिल्‍म करने पर फोकस रहते हैं। वहीं रितिक रोशन हैं जो इस कोशिश में रहते हैं कि जब भी वह पर्दे पर नजर आएं तो कुछ बड़ा और बेहतरीन हो। यही वजह है कि रितिक ने अब अलग जॉनर की फिल्‍मों को करने का प्‍लान बनाया है। अब वह अपनी रोमांटिक और डांस फिल्‍मों की कैटिगरी से बाहर निकलना चाहते हैं। हालांकि रितिक रोशन फिलहाल फिल्‍म 'कृष 4' की तैयारी में लगे हैं।रिपोर्ट्स के मुताबिक रितिक अब ऐक्‍शन जॉनर में वापस आने का प्‍लान बना चुके हैं। उनके मुताबिक अब वह ऐक्‍शन जॉनर की फिल्‍में करेंगे। इसके अलावा इंटरव्‍यू में उन्‍होंने अपने स्‍टाइलिश अंदाज के पीछे कौन है? इस बारे में भी बात की। बता दें कि रितिक के स्‍टाइलिश अंदाज के चलते उन्‍हें ग्रीक गॉड लुक की उप‍ाधि दी गई है। रितिक की मानें तो उनके इस स्‍टाइल के पीछे उनके बच्‍चों रेहान और रिदन की टिप्‍स होती हैं। रितिक कहते हैं कि यह अलग बात है कि पिता मैं हूं लेकिन स्‍टाइलिंग की बात करें तो इसका गाइडेंस मुझे बच्‍चों से ही मिलता है।हालांकि रितिक रोशन कहते हैं 'मुझे लगता है कि अगर आपमें कॉन्फिडेंस हैं तो आप अपने आप स्‍टाइलिश लगने लगते हैं' रितिक कहते हैं कि अगर खुद पर विश्‍वास है तो आप बेहतर से बेहतर काम करते हैं और इसका असर न सिर्फ आपके काम में बल्कि आपके ड्रेसिंग सेंस में भी नजर आता है। उन्‍होंने कहा कि यह बात मैं अपने बच्‍चों को भी बताता हूं।</p><a href='../../../Output/output.html'> Back to Output page </a> </body></html>