<!DOCTYPE html><html><body><h1>पुलवामा हमले पर अजय देवगन ने कहा, 'एक छोटा सा समूह समस्या पैदा करना चाह रहा है'</h1><p><b>Authors : </b>No Author Specified</p><p><b>Published on : </b>21&#47;02&#47;2019, 09&#58;55&#58;01</p><p><b>Bollywood News: अजय देवगन ने हाल ही में पुलवामा आतंकी हमले के बाद सोशल मीडिया आ रही प्रतिक्रियाओं को लेकर बात की। इसमें उन्होंने लोगों से सोशल मीडिया पर बिना सोचे-समझे पोस्ट नहीं करने की अपील भी की।</b></p><img src="https://navbharattimes.indiatimes.com/thumb/msid-68064026,width-650,resizemode-4/weather.jpg" width="500" height="600"><p>पुलवामा हमले के बाद से पूरा देश दुख में है। लोग अलग-अलग तरीके से शहीद जवानों के पीड़ित परिवारों की मदद कर रहे हैं। बॉलिवुड सिलेब्रिटीज भी इसमें पीछे नहीं हैं। जहां एक तरफ हिंदी फिल्‍म इंडस्‍ट्री पाक कलाकारों को बैन करने की मांग कर रही है तो दूसरी तरफ सिलेब्‍स पीड़ित परिवारों को अपनी-अपनी क्षमता के अनुसार मदद कर रहे हैं। जानें, किस ऐक्‍टर ने शहीदों के परिवार को कितना डोनेशन दिया...
सलमान खान बॉलिवुड के एक ऐसे ऐक्‍टर हैं जो बीइंग ह्यूमन के जरिए चैरिटी करते रहते हैं। अपनी संस्‍था के जरिए उन्‍होंने अब तक कई लोगों की मदद की है। पुलवामा हमले के बाद भी सलमान ने मदद का हाथ आगे बढ़ाया और शहीद के परिवारों को 22 लाख रुपये की मदद की। उनके इस कदम की केंद्रीय मंत्री किरन रिजिजू ने भी सराहना की।
सदी के महानायक अमिताभ बच्‍चन ने भी सीआरपीएफ जवानों के हर परिवार को 5 लाख रुपये की मदद की है।
खिलाड़ी कुमार के नाम से मशहूर अक्षय कुमार ने केंद्र सरकार के फंडरेजिंग इनिशटिव 'भारत के वीर' के जरिए 5 करोड़ का डोनेशन किया है।
पंजाबी और हिंदी फिल्‍म इंडस्‍ट्री के मशहूर ऐक्‍टर दिलजीत दोसांझ ने सीआरपीएफ जवानों के परिवारों के लिए 3 लाख का डोनेशन किया है।
म्‍यूजिक कंपोजर और सिंगर बादशाह ने सीआरपीएफ वाइव्‍स वेलफेअर एसोसिएशन फंड में 3 लाख रुपये डोनेट किए हैं।
हाल ही में रिलीज हुई फिल्‍म 'उरी: द सर्जिकल स्‍ट्राइक' की टीम ने अपने प्रॉडक्‍शन हाउस आरएसवीपी के साथ उरी अटैक/आर्मी वेलफेअर फंड, में 1 करोड़ का डोनेशन किया था। रॉनी स्‍क्रूवाला ने बताया कि उसका कुछ हिस्‍सा पुलवामा के पीड़ितों को भी जाएगा।
आने वाली कॉमिडी फिल्‍म 'टोटल धमाल' की टीम ने शहीदों के परिवारों को 50 लाख रुपये की मदद की है। यही नहीं, अजय देवगन ने ट्विटर पर घोषणा की कि मौजूदा हालात को देखते हुए पाकिस्‍तान में फिल्‍म रिलीज नहीं की जाएगी।
X
अभिनेता अजय देवगन ने कहा है कि सोशल मीडिया पर घृणा फैलाने वाली बातों की इक्का दुक्का घटनाओं को बहुमत का नजरिया नहीं माना जाना चाहिए क्योंकि उनका विश्वास है कि समस्या को फैलाने की कोशिश करने वालों की तादाद बहुत कम है।पुलवामा आतंकी हमले में केंद्र ने एक सलाह जारी की थी और सभी राज्यों से कहा कि वह उनके इलाकों में रह रहे जम्मू कश्मीर के छात्रों और लोगों की सुरक्षा सुनिश्चित करें। ऐसी खबरें आईं थीं कि इन लोगों का उत्पीड़न किया जा रहा है। इस बर्बर आतंकी हमले में सीआरपीएफ के 40 जवानों की मौत हो गई थी।ऐसी घटनाओं के बारे में पूछे जाने पर देवगन ने कहा, ''देखिए पूरा देश इस तरह का नहीं हैं। लोगों का एक छोटा समूह है जो समस्या पैदा करना चाह रहा है। मेरा मानना है कि यह ठीक नहीं है पर यह सोशल मीडिया पर फैल जाता है और ऐसा लगने लगता है कि पूरी दुनिया ही गंदी है और समूचा देश ही इसी तरह का है।'' उन्होंने कहा कि लोगों को इस तरह की बातों और संदेशों को सोशल मीडिया पर पोस्ट करने से पहले सावधानी बरतनी चाहिए।अजय देवगन ने कहा, ''मैं सोचता हूं कि हमें चीजों पर प्रतिक्रिया व्यक्त करते समय पर्याप्त जिम्मेदार होना चाहिए और यह स्वीकार करना चाहिए कि क्या सही है और क्या गलत।सोशल मीडिया की अपनी गड़बड़ियां हैं और यह अदालत की तरह नहीं हैं जो फैसला करे। लोगों ने अपने आप ही जज बनना शुरू कर दिया है, जो गलत बात है।''अजय देवगन इन दिनों अपनी आने वाली फिल्म ''टोटल धमाल'' के प्रचार में व्यस्त है। इसमें रितेश देशमुख बिहार के और माधुरी दीक्षित व अनिल कपूर गुजराती दंपति के रोल में हैं। जब अजय से कहा गया कि ऐसे कई मामले सामने आ चुके हैं जिनमें बॉलिवुड पर यह आरोप लगा है कि उसने कुछ राज्यों के लोगों को अनुचित ढंग से दिखाया है, तो इस पर ऐक्टर ने कहा कि उन्होंने किसी धर्म या बोली का मजाक नहीं बनाया है।अजय ने कहा कि फिल्म ''टोटल धमाल में सभी कैरेक्टर सामान्य और मजेदार हैं। हम किसी का मजाक नहीं उड़ा रहे। मैं नहीं मानता कि यह एक ऐसी फिल्म है जिससे कोई आहत महसूस करेगा।'' बता दें कि, इस फिल्म का निर्देशन इंद्र कुमार ने किया है। फिल्म 22 फरवरी को रिलीज की जाएगी।</p><a href='../../../Output/output.html'> Back to Output page </a> </body></html>