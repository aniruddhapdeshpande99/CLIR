<!DOCTYPE html><html><body><h1>Adah Sharma के इस मदमस्त डांस पर फिदा हुए लोग, आपने देखा क्या?</h1><p><b>Authors : </b>No Author Specified</p><p><b>Published on : </b>01&#47;05&#47;2019, 18&#58;40&#58;41</p><p><b>Bollywood News: अदा शर्मा का यह डांस बड़े ही कमाल का है। फैंस का रिऐक्शन और उनके कॉमेंट्स देख आप भी समझ जाएंगे कि हम गलत नहीं कह रहे हैं। जरा देखिए तो डांस स्टाइल की झलक:</b></p><img src="https://navbharattimes.indiatimes.com/thumb/msid-69131490,width-650,resizemode-4/weather.jpg" width="500" height="600"><p>ऐक्ट्रेस अदा शर्मा उन बॉलिवुड सिलेब्रिटीज में से एक हैं जो सोशल मीडिया पर न सिर्फ ऐक्टिव रहते हैं बल्कि लोगों को जागरूक करने के साथ-साथ उनका मनोरंजन भी करते हैं। अदा शर्मा न सिर्फ अपने फनी विडियो शेयर करती रहती हैं बल्कि खुद को ट्रोल करने में भी मजे लेती हैं। लेकिन आज हम उनकी बात इसलिए कर रहे हैं क्योंकि उनका एक डांस विडियो फिर से इंटरनेट पर सुर्खियां बटोर रहा है।महाराष्ट्र दिवस के मौके पर अदा शर्मा ने अपना एक विडियो शेयर किया है जिसमें वह 'अप्सरा आली' गाने पर डांस करती नजर आ रही हैं।यह डांस कितना गजब है इसका अंदाजा इस विडियो पर आ रहे फैंस के कॉमेंट्स को देखकर आसानी से लगाया जा सकता है। फैंस अदा के इस डांस स्टाइल के वाकई दिवाने हो गए हैं।अदा शर्मा वाकई एक छुपी रुस्तम हैं। कुछ साल पहले तक लोगों ने अदा की ऐक्टिंग देखी थी, लेकिन अब उन्हें अदा शर्मा का वह रूप भी देखने को मिलता है जो शायद ही फिल्मों के जरिए देखने को मिल पाता। अभी चंद दिन पहले ही उन्होंने रणवीर सिंह स्टारर फिल्म 'गली बॉय' के रैप सॉन्ग पर कथक कर फैंस का दिल जीत लिया था। कथक का वह डांस विडियो अदा ने अपने इंस्टाग्राम अकाउंट पर शेयर किया था।इससे पहले जनवरी में अदा शर्मा अपने ऐंटी-स्मोकिंग विडियो को लेकर खूब चर्चा में रही थीं। इस विडियो में अदा बैली डांस करते नजर आईं, लेकिन बैली डांस के आखिर में अदा ने कुछ ऐसा नजारा दिखाया जिसने फैंस को भी चौंका दिया था। बात करें अदा शर्मा की फिल्म प्रॉजेक्ट्स की, तो वह जल्द ही तेलुगु फिल्म 'जर्सी' में नजर आएंगी। इससे पहले वह 2017 में बॉलिवुड फिल्म 'कमांडो 3' में नजर आई थीं।</p><a href='../../../Output/output.html'> Back to Output page </a> </body></html>