<!DOCTYPE html><html><body><h1>फिल्‍म 'उरी' के कलाकारों ने हाथ में तिरंगा लहराकर वाघा बॉर्डर पर जवानों के साथ मनाया गणतंत्र दिवस</h1><p><b>Authors : </b>No Author Specified</p><p><b>Published on : </b>26&#47;01&#47;2019, 20&#58;23&#58;01</p><p><b>Bollywood News: 70वें गणतंत्र दिवस के मौके पर जहां हर तरफ फिजाओं में देशभक्ति के गीत गूंज रहे थे। वहीं फिल्‍म 'उरी' के कलाकार भी देशप्रेम से लबरेज नजर आए। उन्‍होंने हाथ में तिरंगा लेकर जहां देश को नमन किया। वहीं वाघा बॉर्डर पर पहुंचकर सेना के जवानों के साथ देश को नमन किया।</b></p><img src="https://navbharattimes.indiatimes.com/thumb/msid-67704028,width-650,resizemode-4/weather.jpg" width="500" height="600"><p>#WATCH: Actor Varun Dhawan performs at #RepublicDayIndia celebration at the Attari-Wagah border earlier today. https://t.co/jqavDnatZn — ANI (@ANI) 1548508283000
के कलाकारों ने गणतंत्र दिवस के मौके पर सेना के जवानों के साथ देश को नमन किया। साथ ही विशेष डांस परफार्मेंस देकर हिंदुस्‍तानी होने का गर्व भी जताया। इस बेहतरीन प्रस्‍तुत‍ि की सोशल साइट्स पर भी लोगों ने काफी तारीफ की। हजारों की संख्‍या में लोगों ने इसे लाइक करते हुए फिल्‍म 'उरी' के बैकग्राउंड म्‍यूजिक को भी अपलोड करने के मैसेज शेयर किए।सोशल साइट पर जहां फिल्‍म 'उरी' के कलाकार विक्‍की कौशल सफेद कुर्ता में हाथों में तिरंगा लहराते हुए नजर आए। वहीं वाघा बॉर्डर पर भी फिल्‍म के कलाकारों ने जवानों के साथ 70वें गणतंत्र दिवस सेलिब्रेट किया। वाघा बॉर्डर पर वरूण धवन भी हाथ में तिरंगा लेकर 'भारत माता की जय' के नारे लगाते हुए दिखाई दिए। इसके अलावा यामी गौतम भी शामिल हुईं। सभी सिलेब्‍स ने जवानों के साथ देशभक्ति के नारे लगाए। इसके बाद इन सितारों ने म्‍यूजिकल परफार्मेंस देते हुए तिरंगा लहराकर भारत माता को नमन किया।बता दें कि फिल्‍म ' Uri: The Surgical Strike' की हर जगह चर्चा हो रही है। भारतीय सेना द्वारा पाकिस्तान के कब्जे वाले कश्मीर में की गई सर्जिकल स्ट्राइक पर आधारित फिल्म दर्शकों को भी काफी पसंद आ रही है। लोग इससे खुद को काफी जुड़ा हुआ महसूस कर रहे हैं। ऐसे में जब ये सितारे सेना के जवानों के बीच पहुंचे तो सभी ने तालियों से उनका स्‍वागत किया। इसके बाद फिल्‍म के कलाकारों ने जोर-जोर से 'जय हिंद' के नारे लगाए। कलाकार विक्‍की कौशल ने इससे संबंधित विडियो अपलोड करते हुए लिखा है कि वह वाघा बॉर्डर पर 70वां गणतंत्र मनाने को अपना सौभाग्‍य मानते हैं साथ ही वह सभी बेहद गर्व महसूस कर रहे हैं।</p><a href='../../../Output/output.html'> Back to Output page </a> </body></html>