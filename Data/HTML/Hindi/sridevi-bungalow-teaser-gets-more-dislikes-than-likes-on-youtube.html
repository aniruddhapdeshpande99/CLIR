<!DOCTYPE html><html><body><h1>Sridevi Bungalow: यू-ट्यूब पर टीजर को मिले Like से ज्यादा Dislike</h1><p><b>Authors : </b>No Author Specified</p><p><b>Published on : </b>15&#47;01&#47;2019, 17&#58;56&#58;25</p><p><b>Bollywood News: टीजर रिलीज होने के बाद से ही फिल्म 'श्रीदेवी बंगलो' की चर्चा हो रही है। श्रीदेवी के पति बोनी कपूर ने फिल्ममेकर्स को लीगल नोटिस भी भेजा है। यू-ट्यूब पर भी टीजर पर फैन्स ने नाराजगी जाहिर की है और इसे डिसलाइक किया है।</b></p><img src="https://navbharattimes.indiatimes.com/thumb/msid-67540289,width-650,resizemode-4/weather.jpg" width="500" height="600"><p>'श्रीदेवी बंगलो' का टीजर हाल ही में रिलीज हुआ है। टीजर रिलीज होने के बाद से ही फिल्म काफी चर्चा में है। यह फिल्म विंक गर्ल प्रिया प्रकाश वारियर की पहली बॉलिवुड फिल्म है। हालांकि, फिल्म प्रिया की वजह से नहीं, बल्कि इसके कॉन्टेंट और नाम के बॉलिवुड ऐक्ट्रेस श्रीदेवी से समानता के कारण चर्चा में है। न सिर्फ बोनी कपूर बल्कि श्रीदेवी के फैन्स को भी फिल्म आपत्ति है। फैन्स का गुस्सा यू-ट्यूब पर साफ दिख रहा है। यू-ट्यूब पर इस टीजर को लाइक्स से ज्यादा डिसलाइक किया जा रहा है।बता दें कि श्रीदेवी बंगलो का टीजर रविवार को रिलीज हुआ था। टीजर देखकर लगता है कि फिल्म एक ऐसी लड़की की कहानी है जो ऐक्ट्रेस है और उसका नाम श्रीदेवी है। हालांकि, मेकर्स ने यह दावा नहीं किया है कि यह फिल्म श्रीदेवी पर बेस्ड है। खबर लिखे जाने तक यू-ट्यूब पर इस टीजर को लगभग 2200 लाइक मिले हैं। वहीं इस टीजर पर लगभग 6400 डिसलाइक मिले हैं।लेटेस्ट अपडेट के अनुसार फिल्म का टीज़र आने के बाद बोनी कपूर ने इस फिल्म के कुछ सीन पर आपत्ति जताई है जिसमें ऐक्ट्रेस की मौत को ठीक उसी तरह से दिखाया गया है जैसा कि वास्तव में दुबई में बाथटब में डूबने से श्रीदेवी की मौत हुई थी। कहा जा रहा है कि श्रीदेवी के पति बोनी कपूर इस फिल्म में अपनी पत्नी की मौत से जुड़ी इन समानताओं को दिखाए जाने पर आपत्ति है और इसी वजह से उन्होंने फिल्म को एक लीगल नोटिस भेज दिया है।</p><a href='../../../Output/output.html'> Back to Output page </a> </body></html>