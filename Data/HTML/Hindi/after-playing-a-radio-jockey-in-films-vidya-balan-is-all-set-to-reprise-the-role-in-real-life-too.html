<!DOCTYPE html><html><body><h1>फिल्मों के बाद अब रियल लाइफ में भी रेडियो जॉकी बनने जा रही हैं विद्या बालन</h1><p><b>Authors : </b>No Author Specified</p><p><b>Published on : </b>20&#47;02&#47;2019, 11&#58;27&#58;13</p><p><b>Bollywood News: फिल्मों में रेडियो जॉकी का किरदार निभा चुकीं विद्या बालन अब अपना चैट शो लेकर हाजिर हो रही हैं, जो मार्च से शुरू होनेवाला है। इस शो में विद्या उन महिलाओं को फ्री कानूनी सलाह देंगी, जो किसी भी तरह की जुल्मों का शिकार हो रही हैं।</b></p><img src="https://navbharattimes.indiatimes.com/thumb/msid-68074756,width-650,resizemode-4/weather.jpg" width="500" height="600"><p>X
और ' तुम्हारी सुलु ' के बाद विद्या बालन अपनी इन फिल्मों के किरदार को अब रियल लाइफ में जीने के लिए भी तैयार हैं। जी हां, फिल्मों में रेडियो जॉकी का किरदार निभा चुकीं विद्या बालन अब अपना चैट शो लेकर हाजिर हो रही हैं, जो मार्च से शुरू होनेवाला है।बता दें कि अपने इस चैट शो के लेकर पिछले कुछ दिनों से रेडियो स्टेशन के साथ उनकी बातचीत चल रही थी और फाइनली उन्होंने इस चैट शो को साइन कर लिया है। सूत्र की मानें तो जल्द ही विद्या अपने इस शो के लिए रेकॉर्डिंग भी शुरू करने वाली हैं। उन्होंने बताया कि वैसे तो यह तीन महीने का कॉन्ट्रैक्ट है, लेकिन जैसा कि उम्मीद है...यदि ऑडियंस का रिस्पॉन्स अच्छा हुआ तो इस कॉन्ट्रैक्ट को आगे बढ़ाया जा सकता है।सूत्र ने बताया कि इस तरह के चैट शो को शुरू करने के पीछे आइडिया यह है कि फीमेल कॉलर्स अपने साथ हुई घरेलू हिंसा की घटनाओं, वैवाहिक जीवन में होने वाले बुरे बर्ताव जैसी मुद्दों पर वे खुलकर बात कर सकें। विद्या उनकी इन समस्याओं का लीगल समाधान देंगी और इसलिए उनके इस शो पर उनके साथ होंगी फेमस वकील और सोशल ऐक्टिविस्ट आभा सिंह।उन्होंने बताया कि यह शो समाज में किसी भी तरह की जुल्मों का सामना कर रहीं महिलाओं को फ्री कानूनी सलाह मुहैया कराएगा। विद्या इस चैट शो में अपने भी अनुभवों को शेयर करती सुनाई देंगी। इसके लिए विद्या अपने शो में फिल्म इंडस्ट्री से गेस्ट भी बुलाएंगी ताकि वे महिलाओं को सामने आकर अपनी बातें रखने के लिए उन्हें प्रेरित कर सकें।</p><a href='../../../Output/output.html'> Back to Output page </a> </body></html>