<!DOCTYPE html><html><body><h1>अपने खास दोस्तों के बच्चों Iqbal zahir और Pranutan Bhal को लॉन्च कर रहे हैं सलमान खान</h1><p><b>Authors : </b>No Author Specified</p><p><b>Published on : </b>12&#47;02&#47;2019, 11&#58;05&#58;19</p><p><b>Bollywood News: सलमान खान अब अपने होम प्रॉडक्शन में बन रही फिल्म 'नोटबुक' से अपने खास दोस्त मोहनीश बहल की बेटी प्रनूतन बहल और इकबाल रतनासी के बेटे जहीर इकबाल को लॉन्च कर रहे हैं।</b></p><img src="https://navbharattimes.indiatimes.com/thumb/msid-67953901,width-650,resizemode-4/weather.jpg" width="500" height="600"><p>X
अपने भाइयों संग जमकर नाचे सलमान खान
X
न के बारे में कहा जाता है कि वह दोस्तों के दोस्त हैं और दुश्मनों को भी एक समय के बाद माफ कर देते हैं। इन दिनों सलमान अपनी खास दोस्ती निभा रहे हैं अभिनेता मोहनीश बहल और बचपन के दोस्त इकबाल रतनासी (Iqbal Ratnasi) के साथ। मोहनीश बहल को तो जानते हैं ही हैं आप... अपने जमाने की अभिनेत्री नूतन के बेटे और सलमान खान के ऑन स्क्रीन बड़े भैया।सलमान अपने इन दोनों खास दोस्तों के बच्चों को लॉन्च कर रहे हैं। Iqbal Ratnasi एक बिजनस-मैन हैं, वह सलमान के बचपन के दोस्त हैं। इकबाल कंस्ट्रक्शन और जूलरी का बिजनस करते हैं। मोहनीश बहल की बेटी यानी अभिनेत्री नूतन की पोती प्रनूतन बहल और इकबाल के बेटे जहीर इकबाल को सलमान अपने प्रॉडक्शन में बनने वाली फिल्म ' नोटबुक ' में लॉन्च कर रहे हैं। फिल्म की अधिकतर शूटिंग कश्मीर में हो चुकी है।सलमान ने जहीर की एक तस्वीर सोशल मीडिया पर पोस्ट की, जिसे देख लोगों की उत्सुकता बढ़ गई। जहीर को सलमान ने सबसे पहले जहीर की बहन की शादी के दौरान डांस फ्लोर पर नोटिस किया था, बस यहीं से शुरू हो गई थी जहीर को लॉन्च करने की प्लानिंग। अपनी दादी नूतन के बारे में प्रनूतन ने एक बातचीत में कहा, 'यह मेरा दुर्भाग्य है कि मैं कभी भी अपनी दादी से मिल नहीं पाई। उनका निधन 1991 में हो गया था और उसके बाद 1993 में मेरा जन्म हुआ, लेकिन मैं यह समझती हूं कि मेरे कंधों पर बड़ी जिम्मेदारी है। मैं उम्मीद करती हूं कि अपने काम से अपने परिवार का गौरव बढ़ाऊंगी।'जहीर इकबाल अपनी फिल्म के बारे में बताते हैं, 'नोटबुक एक बहुत ही स्वीट, कलरफुल, हैपी और बेहतरीन फिल्म है, जो कश्मीर की पृष्टभूमि पर बेस्ड है। कश्मीर पर बनने वाली अधिकतर फिल्में डार्क होती हैं, लेकिन यह फिल्म एकदम अलग है।'जहीर बताते हैं, 'मैं अपनी बहन की शादी में डांस कर रहा था, सब लोग विडियो बना रहे थे, अपना डांस ख़त्म करने के बाद जब मैं स्टेज से उतरा, तब सलमान मेरे सामने आ गए और मुझे गले लगाते हुए बोले मैं तुम्हें फिल्म में लॉन्च करूंगा, जैसे ही शादी खत्म हो मुझसे आकर मिलो। शादी ख़त्म होने के चार दिन बाद ही मैं सलमान के घर गया और बस एक मुलाकात के बाद शुरू हो गई फिल्म से जुड़ी ट्रेनिंग। मैं बचपन में घर से हमेशा बहुत बन-ठन के बाल बनाकर निकलता तो मेरे दोस्त चिढ़ाते कि क्या इतना बन-ठन के निकलता है और मैं उन्हें कहता, अरे कभी कहीं सलमान खान या शाहरुख खान की नजर मुझपर पढ़ गई तो वह मुझे लॉन्च भी कर सकते हैं। मेरी वह बचपन में कही बात सच हो गई, मुझे स्टेज पर डांस करते हुए चुना गया।'नोटबुक' का निर्देशन राष्ट्रीय पुरस्कार विजेता निर्देशक नितिन कक्कड़ करे रहे हैं। अभिनेता जहीर इकबाल अपने परिवार से एकमात्र ऐसे शख्स हैं, जो अभिनय की दुनिया में कदम रख रहे हैं। रोमांटिक और फैमिली ड्रामा 'नोटबुक' इसी साल रिलीज़ होगी। इससे पहले सलमान खान ने अपने प्रॉडक्शन में अपने दोस्त आदित्य पंचोली के बेटे सूरज पंचोली को फिल्म 'हीरो' से और बहन अर्पिता के पति आयुष शर्मा को फिल्म 'लव यात्री' से लॉन्च किया था। सुनील ग्रोवर से हुए झगड़े के बाद बुरे दौरा से गुजर रहे कमीडियन कपिल शर्मा की छोटे परदे पर ग्रैंड वापसी भी सलमान खान के प्रॉडक्शन द्वारा ही हुई है।</p><a href='../../../Output/output.html'> Back to Output page </a> </body></html>