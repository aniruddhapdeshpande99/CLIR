<!DOCTYPE html><html><body><h1>मुझपर पैसा लगाने से कतराते थे फिल्म मेकर्स: राजकुमार राव</h1><p><b>Authors : </b>No Author Specified</p><p><b>Published on : </b>28&#47;01&#47;2019, 12&#58;07&#58;33</p><p><b>Bollywood News: राजकुमार राव शुरू से ही अपने शानदार अभिनय को लेकर सराहना बटोरते रहे हैं, लेकिन बॉक्स ऑफिस की खिड़की में उनका जलवा नहीं चलता था, फिल्म 'बरेली की बर्फी' और 'स्त्री' की सक्सेस के बाद राजकुमार पर फिल्म मेकर्स का भरोसा बढ़ गया है... अब उनकी फिल्मों में मोटा पैसा लगाने से मेकर्स पहले की तरह कतरा नहीं रहे हैं...</b></p><img src="https://navbharattimes.indiatimes.com/thumb/msid-67720289,width-650,resizemode-4/weather.jpg" width="500" height="600"><p>देखिए, राजकुमार राव के 8 अलग-अलग अवतार
X
आतंकवादी के किरदार से बाहर आने में 3 से 4 महीने लगे : राजकुमार राव
X
कहते हैं कि फिल्म 'बरेली की बर्फी' के पहले तक बहुत सारे निर्माता और डायरेक्टर उनके साथ काम करना चाहते थे... क्योंकि उन्हें उनकी ऐक्टिंग पसंद थी, लेकिन बॉक्स ऑफिस के गणित में फेल होने के डर से वह भरोसा नहीं कर पाते थे। राव की मानें तो 'बरेली की बर्फी' और 'स्त्री' की शानदार सफलता और कमाई के बाद फिल्म मेकर्स का भरोसा उनपर बढ़ गया है।राजकुमार बताते हैं, 'किसी भी ऐक्टर की फिल्म का सफल होना बहुत जरूरी है, ऐक्टर की फिल्म के हिट होने के बाद, जो फिल्म मेकर्स हैं, उनका कॉन्फिडेंस भी बढ़ता है और इसके बाद वह उस ऐक्टर को अपनी फिल्म में कास्ट करते हैं। मेरे साथ भी ऐसा बहुत हुआ है... कई सारे लोग थे, जो मेरे साथ काम करना चाहते थे, मेरे काम को पसंद भी करते थे, लेकिन उन्हें मेरी बॉक्स ऑफिस क्रीएटिव्ली को लेकर शंका थी, उन्हें लगता था मेरे कंधों पर इतना पैसा लगाना ठीक नहीं है।'राजकुमार आगे बताते हैं, 'बरेली की बर्फी' और 'स्त्री' जैसी फिल्मों की सफलता के बाद मुझ पर लोगों का विश्वास बढ़ा है। आज लोग मेरे उन्हीं कंधों पर भरोसा कर रहे हैं। मुझे यह समझ में नहीं आता कि यह बदलाव क्या है? क्योंकि मैं आज भी ऐक्टर तो वही हूं, लेकिन मैं फिल्म मेकिंग के कॉमर्स को समझता हूं।'राजकुमार राव इन दिनों अपनी रिलीज़ के लिए तैयार फिल्म ' एक लड़की को देखा तो ऐसा लगा ' के प्रमोशन में व्यस्त हैं। फिल्म में उनके अलावा अनिल कपूर सोनम कपूर , जूही चावला, बृजेन्द्र काला, सीमा पाहवा और अक्षय ओबेरॉय जैसे दमदार कलाकार हैं। फिल्म के ट्रेलर को बहुत अच्छा रिस्पॉन्स मिल रहा है। फिल्म को संगीत से सजाया है रोचक कोहली और उनकी टीम ने। फॉक्स स्टार स्टूडियो और विधु विनोद चोपड़ा फिल्म के निर्माता हैं। इस फिल्म को शैली चोपड़ा ने डायरेक्ट किया है। 'एक लड़की को देखा तो ऐसा लगा' अगले महीने 1 फरवरी 2019 को देशभर के सिनेमाघरों में रिलीज़ होगी।</p><a href='../../../Output/output.html'> Back to Output page </a> </body></html>