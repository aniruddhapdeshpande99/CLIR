<!DOCTYPE html><html><body><h1>अगर राजनीति में आऊंगा तो वडोदरा से चुनाव लड़ने की सोच सकता हूं: विवेक ओबेरॉय</h1><p><b>Authors : </b>No Author Specified</p><p><b>Published on : </b>06&#47;04&#47;2019, 23&#58;23&#58;11</p><p><b>Bollywood News: बॉलिवुड ऐक्टर विवेक ओबेरॉय अपनी आने वाली फिल्‍म के प्रमोशन के लिए पारुल यूनिवर्सिटी पहुंचे थे। यहां उन्‍होंने स्‍टूडेंट्स के साथ एक डायलॉग सेशन में यह बात कही।</b></p><img src="https://navbharattimes.indiatimes.com/thumb/msid-68757682,width-650,resizemode-4/weather.jpg" width="500" height="600"><p>11 अप्रैल को रिलीज होगी 'पीएम नरेंद्र मोदी', सुप्रीम कोर्ट ने खारिज की याचिका
X
बॉलिवुड ऐक्‍टर विवेक ओबेरॉय इन दिनों अपनी आने वाली फिल्‍म 'पीएम नरेंद्र मोदी' को लेकर सुर्खियों में हैं। फिल्‍म में वह भारत के मौजूदा प्रधानमंत्री नरेंद्र मोदी का रोल प्‍ले कर रहे हैं। इस बीच उन्‍होंने एक बड़ा बयान दिया है।विवेक अपनी आने वाली फिल्‍म के प्रमोशन के लिए पारुल यूनिवर्सिटी पहुंचे थे। यहां उन्‍होंने स्‍टूडेंट्स के साथ एक डायलॉग सेशन में कहा कि अगर वह पॉलिटिक्‍स में शामिल होते हैं तो वह 2024 के लोकसभा चुनाव में वडोदरा से चुनाव लड़ने के बारे में सोच सकते हैं। उन्‍होंने कहा कि यहां के लोगों ने पीएम नरेंद्र मोदी को प्यार और समर्थन दिया था, जब वह यहां से चुनाव लड़े थे।इस दौरान ऐक्‍टर ने बताया कि उनकी फिल्म एक ऐसे व्यक्ति की प्रेरणादायक कहानी है, जो देश के प्रधानमंत्री बने और बिना किसी समर्थन या जातिगत राजनीति के दुनिया के सबसे बड़े नेताओं में से एक हैं।गौरतलब है कि डायरेक्‍टर उमंग कुमार की फिल्‍म की रिलीज टाइमिंग को लेकर विपक्षी पार्टियां लगातार सवाल उठा रही हैं। उनका कहना है कि फिल्‍म लोकसभा चुनाव के बीच रिलीज हो रही है, जिससे इलेक्‍शन प्रभावित होगा। बता दें, फिल्‍म की टीम 'पीएम नरेंद्र मोदी' को 38 देशों में रिलीज करने की प्‍लानिंग कर रही है। इसमें यूएस, यूके, कनाडा, ऑस्ट्रेलिया और यूएई जैसे देश शामिल हैं।</p><a href='../../../Output/output.html'> Back to Output page </a> </body></html>