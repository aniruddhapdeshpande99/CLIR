<!DOCTYPE html><html><body><h1>कंगना रनौत के ऐंटी-नैशनल कहने पर आया शबाना आजमी ने दिया जवाब</h1><p><b>Authors : </b>No Author Specified</p><p><b>Published on : </b>16&#47;02&#47;2019, 20&#58;55&#58;04</p><p><b>Bollywood News: पुलवामा अटैक के बाद ऐक्ट्रेस कंगना रनौत ने शबाना आजमी और जावेद पर जमकर भड़ास निकाली थी। उनके कॉमेंट्स पर शबाना आजमी ने जवाब दिया है।</b></p><img src="https://navbharattimes.indiatimes.com/thumb/msid-68022828,width-650,resizemode-4/weather.jpg" width="500" height="600"><p>पुलवामा में देश के 40 सपूतों ने अपनी जान गंवा दी। आतंकियों के नापाक मंसूबे भले ही इस बार कामयाब हो गए हों, देशवासियों का फूटा आक्रोश उनसे हिसाब लेने को तैयार है। जब उन जवानों के पार्थिव शरीर अपनी-अपनी मिट्टी को लौटे तो आंखें भले ही नम थीं, दिल में अंगारे भी धधक रहे थे। नमन में झुके हर सिर ने प्रण किया है कि जवानों की शहादत बेकार नहीं जाएगी। अंतिम यात्रा में लहराते तिरंगे भी इसी वादे के साथ जवानों को गर्व से सम्मानित करते नजर आए। तस्वीरों में देखें, कैसे दी गई देश के वीरों को अंतिम विदाई...
CRPF ASI मोहन लाल का पार्थिव शरीर जब उनके घर पहुंचा तो सभी की आंखें नम थीं। हालांकि, उनकी बेटी ने जब उन्हें गर्व के साथ सलामी दी तो हर दिल पिघल गया।
हमले में उत्तर प्रदेश के कन्नौज निवासी प्रदीप सिंह यादव शहीद हो गए थे। प्रदीप सिंह को कोई बेटा नहीं है, इसलिए रिश्तेदारों ने पूछा कि शहीद की चिता को मुखाग्नि कौन देगा? इस पर प्रदीप की बेटी आगे आई और उसने पिता की चिता को मुखाग्नि दी। पिता को हमेशा के लिए अपने से दूर जाता देख बेटी बेसुध होकर वहीं पर गिर पड़ी।
उत्तराखंड के खटीमा के रहने वाले शहीद जवान वीरेंद्र सिंह राणा को उनके ढाई साल के बेटे ने मुखाग्नि दी तो केंद्रीय कपड़ा राज्य मंत्री अजय टमटा भी भावुक हो गए।
CRPF के हेड कॉन्स्टेबल संजय कुमार सिन्हा का पार्थिव शरीर जब पटना में उनके गांव पहुंचा तो उन्हें नमन करने जो भीड़ उमड़ी, उसे देखकर अंदाजा लगाया जा सकता है कि जवानों की शहादत पर देश में कितना गम और उबाल है।
राजस्थान की राजधानी जयपुर में जब CRPF जवान रोहिताश लांबा का पार्थिव शरीर लाया गया तो लोगों का हुजूम नमन को उमड़ पड़ा।
यूपी के महाराजगंज में जब CRPF के शहीद जवान पंकज कुमार त्रिपाठी की अंतिम यात्रा निकली तो हर तरफ तिरंगे लहराने लगे...
मध्य प्रदेश के जबलपुर में शहीद जवान अश्विनी कुमार के पार्थिव शरीर के साथ सैकड़ों की भीड़ दौड़ पड़ी। लोग न जाने कितनी दूर से तिरंगे हाथ में थामे अपने नायक के साथ चले आ रहे थे।
शामली के शहीद जवान प्रदीप कुमार का अंतिम संस्कार राजकीय सम्मान के साथ हुआ। केंद्रीय मंत्री सत्यपाल सिंह, मंत्री सुरेश राणा ने भी शहीद जवान को कंधा दिया।
वाराणसी में शहीद रमेश यादव को अंतिम विदाई देने के लिए भारी संख्या में लोग पहुंचे। सैकड़ों लोगों ने तिरंगा झंडे के साथ वंदे मातरम, भारत माता की जय, अमर शहीद जवान अमर रहे आदि नारे लगाए।
पुलवामा में जवानों पर हुए आतंकी हमले के बाद पूरा देश सदमे में हैं। इस दुर्घटना पर लोगों के तरह-तरह के रिऐक्शंस आ रहे हैं। ऐसे में बीते दिनों अभिनेत्री कंगना रनौत ने लिरिसिस्ट जावेद अख्तर और शबाना आजमी को ऐंटी-नैशनल कहा था। दरअसल हमले के बाद शबाना और जावेद ने कराची में होने वाले एक कार्यक्रम में न जाने का फैसला लिया था। जावेद ने इस बारे में ट्वीट करके जानकारी दी थी।यह कार्यक्रम शबाना के पिता कैफी आजमी की जन्म शताब्दी से जुड़ा था। जब कंगना से इस बारे में पूछा गया तो उन्होंने कहा था कि ये लोग भारत तेरे टुकड़े होंगे गैंग के समर्थक हैं। जब उरी हमले के बाद पाकिस्तान के कलाकारों पर बंदिशें लगाई जा चुकी हैं, ऐसे में कराची में कार्यक्रम का आयोजन करने का क्या मतलब है। कंगना ने कहा था कि शबाना और जावेद अपना चेहरा बचाने की कोशिश कर रहे हैं। इस दौरान कंगना ने जमकर भड़ास निकाली थी।कंगना के स्टेटमेंट पर रिऐक्ट करते हुए शबाना आजमी ने सवाल किया है कि ऐसे वक्त पर जब पूरा देश दुख में एक साथ खड़ा है और पुलवामा के भीषण अटैक की निंदा कर रहा है तब उन पर पर्सनल अटैक करने का कोई फायदा है क्या? शबाना ने यह भी कहा कि ईश्वर कंगना का भला करें।बता दें कि बॉलिवुड के ऐक्टर शाहरुख खान, रणवीर सिंह प्रियंका चोपड़ा वगैरह इस हमले पर अपना गुस्सा और शहीदों के परिवारों के प्रति संवेदना व्यक्त कर चुके हैं।</p><a href='../../../Output/output.html'> Back to Output page </a> </body></html>