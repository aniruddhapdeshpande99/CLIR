<!DOCTYPE html><html><body><h1>सलमान खान को कैंसल करना पड़ा कॉन्सर्ट, विडियो में बताई मजबूर</h1><p><b>Authors : </b>No Author Specified</p><p><b>Published on : </b>16&#47;03&#47;2019, 08&#58;33&#58;01</p><p><b>Bollywood News: सलमान खान बीटाउन के अन्य सितारों के साथ दुबई में परफॉर्म करने वाले थे, लेकिन उन्हें कॉन्सर्ट कैंसल करना पड़ा। इस पर सलमान ने अफसोस जाहिर करते हुए फैन्स के लिए एक विडियो पोस्ट किया।</b></p><img src="https://navbharattimes.indiatimes.com/thumb/msid-68435193,width-650,resizemode-4/weather.jpg" width="500" height="600"><p>सलमान की भतीजी अलिजेह अग्निहोत्री इन फोटोज में लग रही हैं ग्लैमरस दीवा
X
ऐक्टर सलमान खान कई अन्य ऐक्टर्स और सिंगर्स के साथ दुनियाभर में कॉन्सर्ट करते रहते हैं। इस बार उनका यह शो दुबई में होना था जहां सलमान की काफी अच्छी फैन फॉलोइंग भी है। हालांकि, ऐन वक्त पर उन्हें यह कॉन्सर्ट कैंसल करना पड़ा, जिसे लेकर उन्होंने सोशल मीडिया पर विडियो पोस्ट किया और बताया कि आखिर उन्हें ऐसा क्यों करना पड़ा।सलमान खान ने इंस्टाग्राम अकाउंट पर एक विडियो पोस्ट किया है जिसमें उनके साथ जैकलीन फर्नांडिस और मनीष पॉल नजर आ रहे हैं। इस विडियो में सलमान अपने फैन्स को बताते हैं कि वे लोग बड़ी तैयारी से यहां पर कॉन्सर्ट करने आए थे। आगे उन्होंने कॉन्सर्ट कैंसल करने की वजह बताते हुए कहा कि, 'परफॉर्मेंस को लेकर हम सभी बेहद एक्साइटिड थे, लेकिन अचानक हुई बारिश और ओले गिरने से उन्हें इसे कैंसल करना पड़ रहा है।'ऐक्टर ने कहा कि उन्हें अफसोस है कि कॉन्सर्ट को कैंसल करना पड़ा है। इसके बाद मनीष पॉल फैन्स से निराश नहीं होने के लिए कहते हैं और इसका आश्वासन देते हैं कि वे लोग जल्द ही फिर से दुबई में परफॉर्म करेंगे। कटरीना कैफ ने भी इंस्टाग्राम स्टोरी पर स्टेज का फोटो शेयर कर अपने फैन्स को बताया कि खराब मौसम के कारण अब वे लोग परफॉर्म नहीं कर सकेंगे। उन्होंने लिखा कि यह स्थिति किसी के भी कंट्रोल से बाहर की थी, ऐसे में इसका कुछ नहीं किया जा सकता था।जानकारी के मुताबिक, दुबई में होने वाले इस कॉन्सर्ट में सलमान खान के साथ कटरीना कैफ, जैकलीन फर्नांडिस, सोनाक्षी सिन्हा, प्रभु देवा, आयुष शर्मा, गुरु रंधावा और मनीष पॉल परफॉर्म करने वाले थे।</p><a href='../../../Output/output.html'> Back to Output page </a> </body></html>